78 IOSEPHI SCALIGERI

Harpali Octaeteridibus & triennio Lunari existimauit. Rursus in (A) duabus Octaeteridibus , sex sunt embolismi , in triennio vnus. Ergo septem embolismi transigentur in ea periodo : & fient omnes syzygiae 235 : quia in duabus Octaeteridibus sunt 198, & in triennio Lunari 37. atque adeo decemnouem annis tota periodus explicabitur. Vnde eam ἐνιεαδεκαετηρίδα vocauit. Si igitur omnes menses 235 huius periodi essent τριακονθήμεροι, & pleni, ij fierent dies 7050. De quibus si detrahantur dies 6940, quantitas nempe huius periodi, relinquentur menses caui 110, qui debentur huic periodo : & proinde reliqui 125 erunt pleni. Longe igitur maior erit numerus plenorum, quam cauorum : neque erunt alternis pleni & caui, vt nec in Harpali Octaeteride erant alternis (B) pleni & caui. Si igitur 235 in 110 distribuantur, habebimus syzygias 2. dies 4 1/11 Eae enim in 110 multiplicatae faciunt 235 syzygias praecise : quas intelligimus omnes plenas. Itaque post duas syzygias & dies 4. 1/11, vtendum erit ἐξαιρέσει, vt pro 4 mensis , dicatur quinta, Item eodem modo post quatuor syzygias, pro quintae syzygiæ octaua dicetur nona. & ita progrediendo erogabis omnes έξαιρεσεις, donec vltima syzygia sit caua, & pro eius tricesima , dicatur prima Hecatombaeonis primi secundae periodi. Id quod in conspectu tibi dedimus in duabus sequentibus Tabulis : in quarum priore omnes syzygiæ cum characteribus suis notatae sunt. Nam Cella, quae habet tres numeros, ea indicat mensem cauum. (C) Puta in primo anno , tertio mense , in cella habes 4*5/4* Duo priores numeri significant pro 4 mensis, dicendum 5: vel, vt Graeci loquuntur pro τετάρτη ισταμένου, πέμπτη ἰσταμένου. Ideo mensis est cauus. Inferior autem numerus est feria, vel character neomeniae. Quaecunque autem neomeniae habent vnum numerum, eae sunt plenorum mensium. Reliqua facilia sunt. Ex quibus vides ἐξαίρεσιν non fieri in vno die, sed provt coniugatio duarum syzygiarum postulat. Post binas enim syzygias fit ἐξαίρεσις, donec numerus ex 1/11; accrescens addat diem prioribus diebus quatuor. Quare in omni vndecima syzygia accrescit dies vnus. Insigniter autem fallitur Geminus , priscus & eruditus auctor , qui scribit Metonem (D) diuisisse 6940 dies per 110 syzygias : & quia 110 in 6940 continentur sexagesies ter,  propterea censfet Metonem statim poft 63 dies ἐξαίρεσιν τῶν ἠμερών fecisse. Hoc enim ratio ipsa confutat. Nam 63 dies sunt syzygiae 2, & dies praeterea 3. quae omnia in 110 ducta producunt syzygias, 220, dies 330. hoc est syzygias vndecim , quae cum 22o syzygiis compositae dant tantum 231
