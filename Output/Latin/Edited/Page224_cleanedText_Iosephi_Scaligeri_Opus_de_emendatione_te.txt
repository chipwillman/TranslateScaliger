150 IOSEPHI SCALIGERI
Et sunt isti Karraim de reliquiis veterum Saddukaeorum. Quia (A) igitur vtrique nullum inter se commercium, nihil commune habent, praeter Bibliorum textum, isti Karraim, ne cum Iudaeis saccre videantur, rationem neomeniarum diuersam a Iudaeis habent, cum Iudaei a coitu luminarium, illi ἀπο τῆς φάσεως, neomenias putent. Quare eorum neomeniae purae putae Arabicae sunt, mensium nominibus tantum cum Iudaeis conuenientes. Qui igitur Arabicas neomenias tenet, is tenet & neomenias Karraim: & ex Laterculo neomeniae Muharram, mensem Paschalem Karraim cum Lunatione Dionysiana comparare potest. Quare id docere , hoc effet actum agere. Porro horum Karraim synagoga etiam hodic est Constantinopoli. Aliae sunt in Palaestina.  (B)
DE CYCLO TESSARESKAEDECATITARVM
ET VETVSTISIMORVM ASIAE
CHRISTIANORVM
In primordiis Ecclesiae tum Apostoli, tum qui eos centum annis postea sequuti sunt, Pascha semper Iudaice celebrarunt, vt testantur Eusebius , & historia vetus Ecclesiastica, & post omnes Nicephorus Callistus. Sed sub Commodo ij, qui Iudaice Pascha celebrabant, damnati sunt haereseos à Victore Romano Episcopo, & aliis, quos ipse in synodum conuocauerat. Differentia autem huius celebrationis duplex est. Aut enim in ratione Lunae, aut in ritu. Rationis (C) Lunae item duplex differentia est. Aut enim in neomenia, quatenus neomeniæ tripliciter vsurpatae sunt à veteribus, vt in anno Graeco disputauimus : aut in embolismo. Neomeniae enim aut κατά σύνοδον, quales priscorum Atticorum, aut κατά ἐξαυγασμόν, quales veterum Chaldaeorum, aut κατά σχῆμα μενοειδές putantur, quales sunt Arabum. Embolismi differunt pro ratione capitis cyclorum: quandoquidem alij aliunde cyclos suos ordiuntur.vt Iudaici cycli annus primus est tertius nostri in Tisri, & quartus in Nisan. Hoc modo Chriftianorum mensis Paschalis aliquando incurrit in Ijar Iudaicum, idque in cyclo 8, & 19. Ritus autem τεσσαρεσκαιδεκατιτῶς differebat interdum solo tempore a ritu Europaeorum : quod Europaei Dominica (D) die πάσχα ἀναστάσιμον celebrandum censerent , τεσσαρεσκαιδεκατῖται autem πάσχα σταυρώσιμον XIIII Luna celebrabant : Interdum Lunationibus , in cyclis 8, 19, vt diximus. Quis autem, aut cuiusmodi fuerit cyclus iste τεσσαρεσκαιδεκατιτῶς, etiam me tacente sciunt, qui Eusebium, & auctores Ecclesiasticae historiae legerunt. Nam qui per omnia Apostolos hac in re imitarentur, & permulti ex illis ex Iudaismo ad Christianifmum transissent, non obscurum
