PROLEGOMENA. XIX

rum Annalium propagati sunt partim ex erroribus aliorum Chronologorum, quos auctor sequitur, partim ex annis Christi male ad fuam & veram epocham reductis. Vnde factum , vt ab initio operis, ad tempora Nicenæ synodi, ne vnus quidem annus Christi veræ epochæ suæ redditus sit.  Itaque triennio aliquando, aliquando quadriennio, vt plurimum autem biennio erratum est. Exempli gratia : Excidium Hierosolymorum contigit anno Christi Dionysiano LXX, quo neomenia Nisan conueniebat cum neomenia Xanthici , teste Iosepho.  In Annalibus resertur ad annum 72 : qui est error Eusebij, sed alibi ab eodem castigatus. Certum est, Fructuosum Episcopum, Christi Martyrem, cum fociis passum anno antequam pax & interspiratio data esset Ecclesiis sub Marco Aurclio Antonino, & L. Ælio Vero. quod tempus Euscbius consert in annum quartum Olympiadis CCXXXIIII, id est Christi Dionysianum 160. Ergo passus est Fruétuosus anno Christi 159. Hoc aliter demonstrabimus. In Actis agonis Fructuosi & sociorum legitur: Producti sunt duodecimo Kalend. Februarii, feria sexta.  Ergo litera Dominicalis erat B. Proinde hoc accidit anno 159, triennio citius, quam notatum in Annalibus. In Actis Andreæ militis & sociorum scriptum extat, eos necatos fuisse decimoquarto Kalendas Septembris, Dominico die, hora secunda.  Igitur litera Dominicalis erat G. Hoc necessario contigit anno 305, qui erat primus persecutionis a Pascha illius anni antecedente, post euersas Ecclesias: quod quidem Pascha celebratum 25 Martij, ipso die termini.  At in Annalibus hoc refertur in annum 301, quadriennio ante rem gestam. Rursus in Epiftola Vigilij Epifcopi Tridentini de Passione Sanctorum Sisinnij, Martyrij, & Alexandri, ita legitur: Die paßonis Sanctorum, quarto Kalendas lunias, feria sexta, nascente luce.  Passi ergo sunt anno 403, cyclo Solis XX, quando XXIX Maij erat seria VI.  At in Annalibus dicitur scripta anno 4oo Christi.  Scripta ergo fuisset triennio ante cædem ipsorum Martyrum Cui absurditati ipse non ad scribct, certo scio.  In iisdem Annalibus ex codice Antonij Augustini mentio sit Homiliæ Cyrilli Episcopi dictæ in natiuitate Ioannis Baptistae, Pharmuthi vicesima octaua, indictione prima, sub Theodosio iuniore& Valentiniano.  Ergo dicta fuit Homilia anno Christi 433, April vicesimatertia.  At in Annalibus refertur in annum 432, April. 29. S. Benedictus Monachorum Occidentis Pater, obiit XI Kal. Aprilis, Sabbato sancto, vt refert Aimoinus monachus ex Actis S. Mauri ipsius Bencdicti discipuli. Toto illo saeculo hoc non potuit contingere, nisi anno 536. Tamé in Annalibus Ecclesiasticis obitus Benedicti cóferin
