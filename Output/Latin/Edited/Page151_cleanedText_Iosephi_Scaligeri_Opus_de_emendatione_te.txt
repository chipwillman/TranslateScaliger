DE EMENDAT. TEMPORVM LIB. II. 77

(A) satis refellat. Cur enim potius Columellae de Metone , quam Metoni ipsi credam? De modo Enneadecaeteridis Metonicae scribit Censorinus : Praeterea sunt anni magni complures : vt Metonicus , quem Meton Atheniensis ex annis undeuiginti consiituit. eoque Enneadecaeteris appellatur : & intercalatur septits : in eoque anno sunt dierum sex millia , & quadringenti quadraginta. Legendum : in eoque anno sunt dierum sex millia & noningenti quadraginta. Nam ex notis vulgaribus fluxit error, dierum sex millia, & CCCCXL. Deest enim 10 nota quingentorum. Cum 5940 dies comprehenderet Enneadecaeteris Metonica , ea nullo modo potuit congruere cum vera enneadecaeteride Lunari , vt infra demonstrabitur. (B) Seruata epocha in XXVII Iunij, facile embolismorum situs & tempora deprehendemus. Nulla enim Neomenia Hecatombaeonis Solstitium anteuertebat. Quocirca secundus, quintus, octauus, decimus, tertiusdecimus, sextusdecimus, decimus octauus anni erant embolimaei ; contra quam censent docti homines nostri temporis. Cum autem periodus ipsa 6940 diebus praecise explicaretur, in illis erant anni Lunares XIX, menses τριακονθήμεροι feptem, dies quatuor , scrupula nulla. Quare propter illos quatuor dies abundantes , quatuor quoque anni erant ὐπερήμεροι , dierum scilicet 355, vt postea videbimus. Anni autem Lunaris modus, secumdum Metonem, est dierum 354. 4/19, aut 16/76. Neomenia prima Hecatombaeonis (C) Metonici suit Iulij XV. Quare cyclus Metonis constat non ex enneaeteride & decade, vt voluit Festus Avienus, sed ex Octaeteride & Hendecaeteride. Nam nullae aliae partes sunt, enneadecaeteridis , quae propius absint a modulo anni Solaris : nec quaemelius in se cohaereant. Quod enim Octaeteridi superest supra rationes Solis, id deest Hendecaeteridi, & contra. Sed cum Meto videret accurata obseruatione septimam diem Hecatombaeonis vicesimi Tetraeterici semper in nouilunium concurrere; (verbi gratia; incipiat primus Hecatombaeon IX. Iulij, vt in principio periodi Atticae, vicesimus incipiet in Kal. Augusti, & in VII mensis erit nouilunium ;(D) id quod me tacente indicat laterculus mensium Tetractericorum antea a nobis propositus) cum igitur hoc videret Meto, animaduertit in hoc interuallo contineri duas Octaeteridas Harpali, id quod & puero procliue: item dies 1092. Sed ij dies est triennium Harpaleum, vel Cleostrateum, hoc est tres anni Lunares cum vno mense intercalari pleno: Duae autem Octaeterides siue Harpaleae, siue Tetractericae sunt dies 5848. quibus si adieceris 1092, consurget summa dierum 6940. Igitur iustam periodum confici poffe ex duabus
