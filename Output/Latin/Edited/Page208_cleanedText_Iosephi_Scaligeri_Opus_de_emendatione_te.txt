134 IOSEPHI SCALIGERI

proponatur annus Iudaicus praesens, quem Iudaei ipsi notant esse ordinarium. (A) Abiectis omnibus 247, relinquantur 168. Numerus proxime minor in fronte Indicis 152. quo de 168 abiecto, remanent 16. Est ergo annus cycli sextusdecimus : qui est annus communis, vt ex Indice scis, & ex cyclo ipso. In Indice e regione anni 16, in cella communi sub numero 152, quem abieci ex aera proposita, offertur character 2, qui in Laterculo annorum communium dat literam O. quae notat annum esse ordinarium, & sequentem feriam Tisri quintam, vt supra notatum est. Est enim character illius Tisri 5, 3, 904. Eandem constantiam methodi in quouis anno proposito experieris. Nihil est breuius & expeditius hoc compendio: quod quidem in gratiam bonorum adolescentum excogitauimus. Sane hoc possumus (B) constanter affirmare, non vulgari diligentia, & industria indicem & laterculum constructum fuisse. Cum dico neomeniarum ferias in orbem redire periodo 247 annorum, intelligo feriam, non autem horas. Nam in decem millibus aut amplius annorum, nunquam reperies duas neomenias, feria, horis, & scrupulis inter se conuenientes.
DE ANNO VETERVM HEBRÆORVM
AVTVMNALI.

DISERTE expressum est Exodi XII, autumnale fuisse caput anni Hebraeorum, quia ex autumnali mutari in vernum praecipitur: (C) item XXIII capite, solenne Scenopegiae conferturin finem anni. Annus igitur incipiebat ab autumno, siquidem exitus anni est in autumno. Igitur fine anni, vt solet , intercalabatur mensis. Ideo eueniebat, vt primus mensis nunc in Tisri hodiernum, nunc in Marchesvvan incideret. Coniecimus igitur in vnum cyclum caput primi mensis autumnalis, cum hodiernis nominibus : cuius cycli initium a mundo deduci debebat; sed nos a primo anno Iudaico ordimur illum, cuius primus annus incidit in tertium cycli Lunaris, vt ex antecedenti capite cognoscere licet. Hic igitur cyclus locum habet a primo anno Iudaico ad tempus Exodi, quod incidit in annum Iudaicum 2264, anno cycli daici tertio: ac propterea primus mensis congruebat Marchesvvan hodierno. Proxime minor numerus in Tabula annorüm Iudaicorum collectorum est 2166, & reliqui sunt expansi 98, quibus 
(Table1_Page134)