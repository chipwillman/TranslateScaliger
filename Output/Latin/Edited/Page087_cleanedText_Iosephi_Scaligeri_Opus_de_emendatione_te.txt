DE EMENDAT. TEMPORVM LIB. I. 13

(A) peperit: quarum vetustissima est ea, quæ annum quidem ad cursum Lunæ describebat: sed incertis neomeniis, quæ non prodeunt ex obseruatione motus Lunæ, quales vulgus rusticorum obseruare solet, & quæ propric ciuilem mensem constituere non possunt.  Cum igitur hoc modo incertæ essent neomeniæ, conuenit primum, vt menses omnes tricenis diebus explicarent, annumque dierum sexaginta & trecentum constituerent quod genus longe desciscebat a modo anni Lunaris.  Hæc diu seruata fuit apud Græcos anni forma. In Oriente septuagesima secunda pars illius anni, hoc est quinq; dies, accesserunt anno Græco: vt anni modus fuerit dierum trecentorum sexaginta quinque (B): qua ratione ab anno solari se minimum discedere arbitrati sunt.  Vnde duo præcipua genera anni apud veteres fuerunt neque Lunaria, neque Solaria, sed ambigui inter vtrumque generis.  Prior forma in Græcia resedit : altera in Oriente.  Græci vero non vna via ad emendationem suae aggressi sunt.  Difficile erat menses plenos omnes ad Lunæ rationes exigere: & tamen in quibusdam actibus ciuilibus opus habebant motu Lunæ.  Nam semper Olympias plenilunio, & XV die mensis celebrabatur.  Vt igitur annus Græcus æquabilis Olympiadem deprehenderet in XV mensis, hoc difficile non erat. Vt autem XV mensis in XV Lunæ incidat in mensibus æquabilibus, hoc fieri non potest, nisi post singula quadriennia, adiectis vnicuique anno singulis (C) biduis, quas [Greek] aj/gx& fiuâ€¢¢ [/Greek] vocabant.  Hæc Tetraeteris Elidensibus vocata est Olympias, Delphis Pythias eiusque mensis primus duntaxat erat Lunaris: reliquorum ratio claudicabat.  Primus Cleostratus eum annum in Lunarem modum reformare conatus est, excogitata octaeteride dierum 2922, cuius menses alternis pleni & caui: anni vero finguli communes 354 dierum embolimæi 384. communes quidem quinque, embolimaei tres, Syzygiæ autem nouem & nonaginta. Octaeteridum vitio deprehenso, Meton enneadccaeterida excogitauit dierum solidorum 6940.  Cui castigandæ periodus Calippica successit dierum 27759, sine vllis scrupulis appendicibus, anno ab editione Metonica centesimo tertio.  Hanc excepit ultimus, tanquam secutor quidam, (D)  Hipparchus, annis circiter centum octoginta octo ab epocha Calippica, periodo publicata dierum 111035: quæ minor est Calippicis rationibus die vno, Metonicis autem quinq;.  Quare duæ castigationes adhibitae anno æquabili Græco.  Altera est coniugatio alterna vel interrupta mensium plenorum & cauorum, vt cum ipsa Luna congruerent, quod annus Græcus maior esset Lunari altera est embolismus mensium, vt cum sole æquaretur, quod annus Lunaris minor est Solari. Sed alternatio plenorum & cauorum mensium aliquando variat: idque fit aut naturaliter, aut ciuiliter.  Naturalis varictas committitur propter em

