66 IOSEPHI SCALIGERI

peftatum ßgnificatus poffuturos ante pronunciare. Satis clare innuit, (A) quid , sit παράπηγμα. In vulgatis editionibus Vitruuij legitur Eudaemon Callistus, Meloue pro quo correximus Euctemon, Calippus, Meto.

DE OCTAETERIDE HARPALI

OCTAETERIDIS Cleostrateae vitium cito deprehenfum est, quod duae Tetraeterides Olympicae cum mense embolimo sint dierum solidorum 2924, Octaeteris autem Cleostrati dierum totidem, duobus minus. Atqui neomeniae primae Tetracteridos,& tertiae ineuntium incidunt in nouilunia, vt vberrime a nobis libro priore disputatum est. Quare neomenia Octaeteridis secundae Cleostrateae (B) incidens in diem penultimum Tetraeteridis fecundæ, anticipabit nouilunium biduo folido. Vitiosa igitur est Octaeteris Cleostrati. Cum igitur interuallum duarum Tetraeteridum inter duo nouilunia interìectumsit, non dubitauit Harpalus, quin illud sit ex iustis syzygiis compositum. Omne enim interuallum in idem punctum Lunae desincns, a quo caeperat, est mere Lunare, hoc est meris menfibus Lunaribus constans. Nam nisi veteres Graeci mensem Lunarem censuissent esse dierum 29, horarum 12 1/2. nunquam spatio dierum 2924 iustas syzygias Lunares fieri posse existimassent. Hoc modo annus Lunaris est dierum 354 horarum 12 qui dies & horae octies multiplicata dant dies absolutos 2834. qui de 2924 detracti relinquunt 9o dies, qui sunt (C) menses tres plcni embolimi. Quod si dies 2924 per 59 dies diuidantur, habcbimus in duabus Tetraeteridibus quadraginta nouem paria mensium alternis plenorum & cauorum, cum diebus praeterea triginta tribus, hoc est, quinquaginta menses plenos, vndequinquaginta cauos, & tres dies insuper. Igitur in Octaeteride, quae constat duabus Tetraeteridibus Olympicis , sunt syzygiæ Lunares nonaginta nouem: quae si essent omnes plenae, fierent omnes dies 2970: de quibus detractis 2924 diebus duarum Tetraeteridum, remanent 46, differentia cauorum & plenorum mensium. Quadraginta igitur & sex menses caui sunt in Octaeteride : & proinde quinquaginta tres erunt pleni. quae oeconomia mensium immane quantum discrepat a Cleostratea (D), Nam in illa sunt menses alternis pleni, & caui : in hac tertius fere mensis est cauus, & aliquando quartus. Diuisis enim 99 per 46, remanent 2 7/46 id est duae syzygiæ plenae, cum 7/46 vnius syzygiae, Igitur tertius mensis duntaxat est cauus, idque donec ex 7/46 consurgat integra syzygia. tunc enim non iam tertius, sed quartus mensis est cauus, vt & docet progressus arithmeticus, & potes ex subiecta tabella animaducrtere. 