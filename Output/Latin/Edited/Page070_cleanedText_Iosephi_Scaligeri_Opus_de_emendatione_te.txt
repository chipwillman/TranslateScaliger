LII PROLEGOMENA.

plane est non folum rerum seriem interrumpere, sed etiam animum Lectoris in diuersa distrahere.  Olympiadem quanque signet sua die, nempe quintadecima mensis Hyperberetaei  Olympici, cum ipsa die Iuliana, item die mensis Attici, qui nunquam cum mense Olympico congruit: & quemadmodum in omnibus mensis Cælestis apponendus est, ita nunquam mensis Caelestis usurpandus, nisi prius praemisso charactere Zygonos , & die Iuliana, cui neomenia Zygonos competit.  Hæc enim omnia naturalia sunt, priscorum ciuilium temporum, non autem ficta, neq; arbitrius nostri.  Nunquam mensem popularem Atheniensium sine mense prytanias Metonico, aut Calippico producat.  Cum feriam ab auctoribus notatam referet, diligenter examinet, an error fit in notatione siue ab auctore, siue a librario. Quemadmodum enim falso defectus luminum annotant, vt supra diximus, ita etiam per [Greek] dxo%ia [/Greek], falsum characterem diei aliquando apponunt ; quod contingit in lapide Romæ Christiano, in quo VII Kal. Nouembris dicitur esse feria sexta Consulatu secundo Stilichonis. ex quo sequeretur, Consulatum secundum Stilichonis fuisse anno Dominico 406, non 405, contra sèriem Consulum, & Chronicon Consulare Marcellini Comitis.  Consulatu Stilichonis primo, 26 Octobris fuit dies Veneris, non Consulatu secundo.  Cum illi saxo fidem haberem, annum primi Toletani Concilij dixi fuisse post Consulatum primum Stilichonis. quod falsum est: & locus corrigendus in capite de Æra Hispanica.  Eiusmodi falsas annotationes feriarum confutauimus in fragmento persecutionis Diocletianeae, quod Eusebio assutum est, cum tamen Eusebij non sit.  Reliqua per se conditor Annalium, aut Fastorum animaduertere potest.  Neque enim iudiciis eruditioribus diffidimus.  Tabulae nostrae, & methodi omnem laborem minuent.  Parumne est tam parabili labore tantum gratiæ a posteritate inire?  Huiusmodi opus quid aliud erit, quam , vt Plinius loquitur, aliquod veluti templum augustum totius antiquitatis Fastos & memoriam complexum?  Quod si mallet ab alio, quam a nobis hæc didicisse, cum bona nostra gratia nomen nostrum dissimulare illi licet, neque vereatur, ne plagij aut furti a nobis postuletur.  Vnum sibi proponat tantum, de posteritate sine labore suo bene mereri.  Quare reformidat? quare piget tam praeclari incepti?  Plusne apud eum poterit [Greek] άλgvicz [/Greek], malitia , quam amor veri?  Adeone hoc sæculum ab omni humanitate & morum & literarum exaruit?  Quisquis igitur hoc onus non detrectabis, scito, ex illo posteritati maximum emolumentum, tibi autem a posteritate maximam gloriam propositam esse.  Vale candide lector. Lugduni Batauorum.

