20 Iosephi Scaligeri

lum centum & decem.  Sunt & periodi Computatorum : vt Iudaea (A) annorum 6916, quæ constat cyclis Lunaribus 364, Solaribus 247, periodis magnis Dionysianis 13.  Habetque tot cyclorum septimanas, quot dierum septimanæ sunt in anno Solari: tot periodos Dionysiamas, quot menses annus embolimaeus : tot cyclos Solares, quot cyclos Lunares magnus cyclus Iudaicus.  Itaque elegantissima est, & artificiosissima. eiusque hic agitur annus 5354, anno Christi vulgari 1594.  Et inibit 1595 annus eiusdem proximo autumno, vnde omncs epilogismi neomeniarum Iudaicarum.  Periodus Dionysiana & ipsa ad annalem computum pertinet, annis constans 532, ducto in sese vtroque cyclo.  Veræ quidem periodi magnæ caput incurrit in annum primum vtriusque cycli, pertinetque ad methodum Lunæ & Solis. & (B) locum habet dumtaxat in anno Iuliano, hoc est in eo, cui præter 365 dies quadrans attribuitur.  Itaque eius initium est a Kal. Ianuariis in anno Romano: in anno Constantinopolitano a Kal. Septembris. in Antiocheno a Kal. Octobris. in Alexandrino & Samaritano ab a.d. IIII Kal. Septemb. Periodus vero Dionysij pertinet ad methodum neomeniæ Paschalis, initio sumto ab anno primo natalis Christi, vt ipse quidem putabat: item ab anno decimo cycli Solis Iuliani, & ab ea neomenia, cuius quartadecima dies proxime post XXI, aut in XXII Martij conficeretur.   Hactenus a minimis initiis ad summa temporum incrementa, quam [Greek ]όμέσα χέδύων [/Greek] Græci vocant, Chronologum perduximus, & eum in conspectu totius antiquitatis collocauimus. (C) Superest nunc, vt quæ carptim & obiter perstrinximus, ea vberius suis locis explicentur.  Resumamus igitur eos annos, ex quibus tanquam elementis, ad tot tamque diuersa genera annorum progressus factus est. Ex anno Græco, qui est æquabilis minor, omnes anni Lunaris formas propagatas esse vidimus: vt ex Ægyptiaco, qui est æquabilis maior, omnes Solares.  Non igitur confuse, & pcr saturam hæc tractanda, sed suo quæ que & loco & ordine.  Quatuor igitur libris quatuor genera anni summa explicare decreuimus.  Primus erit de anno æquabili minore. Eo enim omnis Græcia vsa tam diuersis generibus, quam multæ fuerunt eius terræ nationes, &[Greek] 7roA/Täaj [/Greek]. Itaque ea erit reliqua pars huius libri.  Secundum locum sibi vindicat annus Lunaris, quia ex illo priore deriuatus.  Tertius liber complectetur anni aequabilis maioris formas, [Greek] ihöτήας [/Greek],& differentias.  Quartus illius anni traduces & propagines persequetur, diucrsa nempe anni Solaris genera, & mutationes. Hæc est pars prior, quam initio huius diatribæ Chronologo promisimus, de annorum & temporum Ciuilium generibus. Altera pars est de charactere, qui necessarius est notandis temporum interuallis, quæ sequentibus libris tractabimus, item diuersis,

