I08 IOSEPHI SCALIGERI

verba Damasceni subiicit: (A) Ταύτα μέν ού ψεύδεται λέγων, ἐνέστη γαρ ἠ πεντηκοστή ἐορτή μετά τό σάββατον. Duo igitur feftiui dies, Sabbatum & Pentecoste. Sexta Sivvan est semper Pentecoste. Quod si Pentecoste secuta est Sabbatum, id est, si quinta Sivvan fuit Sabbatum, ergo neomenia Sivvan fuit feria tertia. Nunc inuestigandum est tempus. Hyrcanus anno primo sacerdotij sui obsessus fuit ab Antiocho statim post caedempatris Simonis. Simon autem interfectus fuit mense Adar, anno contraetuum 177, Anno Sabbatico. Igitur 177 annus Antiochenus erat Sabbaticus, anno Iudaico hodierno 3626. Anno autem sequente 178, Antiochus foedus iniuit cum eo, solenni σκηνοπηγίας. Sεquenti aestate, vt diximus, neomenia Sivvan incidit in feriam tertiam. Videamus, an periodus nostra hoc promittat. Annus 178 contractuum (B) est 26 periodi Tisri, 31 Augusti, feria 3. Erat annus embolimaeus ordinarius. Ex laterculo characterismi mensium habes feriam tertiam in neomenia Sivvan. quod erat propositum. ψηφοφορία hodierna Iudaica hoc praestare non posset post annos Christi, quia vna periodus Hipparchea a Seleucidarum epocha iam praeterierat, & Luna in anteriora vnum diem solidum enisa erat. Quid opus est pluribus hanc periodum commendare? Iam tuto potest Lector omnia gesta Machabaeorum ad fuas epochas & verum diem referre, si diligenter mcthodum nostram tenuerit , ac comperendinationes neomeniae Tisri obseruauerit.

DE PERIODO HIPPARCHI
ET VERO ANNO LVNARI.

HIPPARCHVS, quem & ἄνδρα φιλαλήθη Ptolemæus,& Plinius consiliorum naturae participem vocant, non solum multa emendauit in motuum coelestium doctrina, sed etiam ex Chaldaicis obseruationibus & Calippicis rationibus, cum veris & mediis syzygiis collatis, primus ex Graecis deprehendit μετάπτωσιν cursus Lunaris intra quatuor periodos Calippicas fieri. Quod illi facile fuit, cum eo tempore menses Calippici in vfu essent. Obseruauit enim non raro Lunam duobus trientibus diei faerculo suo priscas Calippi neomenias (D) anteuertere. Vixit autem ille, & floruit etiam post CC annum Calippi. Vnde si intra CC annos μετάπτωσις duorum trientium fieri solet, in CCC igitur fiet vnius solidi diei. Quatuor autem periodi Calippicae CCCIIII annis explicantur. Quare si intra illud interuallum quatuor pcriodorum παρἀλλαξις fit, resolucndum erit illam quantitatem temporis in tot fyzygias, quot constant XVI cycli ἐννεαδεκαετηρικοί, qui constituunt quatuor periodos Calippicas. Quatuor periodi