76 IOSEPHI SCALIGERI

fub magistratu Apseudis illud Heliotropium dedicasse, & solstitium (A) obseruasse 27 Iunij, diebus 36 ante neomeniam sequentis Hecatombaeonis Tetraeterici. Itaque adhuc erat in magistratu Apseudes : cui in sequenti anno successit Pythodorus. Parum igitur abest, quin &a Solstitio cyclum suum incepisse, & circa tempora Pythodori Heliotropium statuisse credamus , optimi scriptoris auctoritate moti. Sed de Solstitio cur dubitem, cum auctorem locupletem habeam Festum Avienum ? qui post cos versiculos a nobis paulo ante adductos subiicit, loquens de Harpalo:
Illius ad numeros prolixa decennia rursum
Adieciße Metom Cecropea dicitur arte,
Inseditque animis. Tenuit rem Gracia solers
Protimus, & longos inuentam misit in annos.
Sed primaeua Meton exordia sumpsit ab anno,
Torreret rutilo cum Phoebus sidere Cancrum:
Cingula cum veheret pelagus procul Orionis,
Et cum caeruleo fiagraret Sirius astro.
A solstitio igitur duxit citimum nouilunium. Remotissimum vero, statuit ad aestus maximos Caniculae. Iam igitur constat de exordio periodi Metonicae. De tempore, hoc est anno obseruati a Metone solstitius, item de tempore & epocha ipsius Solstitius, habemus plene apud Ptolemaeum, libro III, qui ait diserte Solstitium a Metone & Euctemone (C) obseruatum anno Nabonassari 316, Phamenoth XXI, mane. Tempus congruit XXVII Iunij, cyclo Lunae VII, cyclo Solis XXVI, feria prima, anno quarto Olympiadis 86 desinente, praefecto Athenis Apseude, T. Verginio, Proculo Geganio Macerino coss. qui erat tertius annus periodi Atticae. Scirrhophorion III lulij. Ergo Neomenia Hecatombaeonis Metonici σκιῤῤοφοριώνος τρίτη ἐπἰ δέκα. Diodorus libro duodecimo : έν δέ ταῖς Αθήναις Μέτων ὀ Παυσανίου μέν υίος δεδοξασμένος δ΄ ἐν ἀστρολογία ἐξέθηκε τήν ‘ὀνομαζομένην ἐννεαδεκαετηείδα, τήν άρχήν ποιησάμενος ἀπό μενός ἐν Αθήναις σκιῤῤοξοριώνος τρισκαιδεκάτης. Proinde Θαργηλιώνος πέμπτη φθίνοντος obfèruatum Solstitium a Metone. & proximo πρυτανείας Hecatombaeone Pythodonus (D) iniuit magistratum, nouem mensibus ante initia belli Peloponnesiaci. Haec igitur est Epocha cycli Metonici , non autem IX Iulius vt solebant vetustiores : neque octaua pars Cancri, vt Cleostratus. Quare mirari satis non possum , cur Columella dixerit, se , auctore Metone , solstitium in octaua parte Cancri, sicut alia κέντρα in octauis partibus signorum suorum , statuere , cum res ipsa cum
