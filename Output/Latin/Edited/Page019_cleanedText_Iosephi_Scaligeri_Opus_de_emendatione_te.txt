PROLEGOMENA
IN
LIBROS
DE
EMENDATIONE
TEMPORVM

Ad candidum Lectorem.


Quintusdecimus hic annus agitur, candide Lector, postquam opus nostrum de Emendatione Temporum emisimus.  Persuaseram mihi, homines studiosos aliquam nobis gratiam habituros tot rerum, quas & scitu dignas, & a nobis primum indicatas negare non poterant. Sed longe aliter animatos experti sumus : atque adeo rem potius inuidiosam atque obtrectationi opportunam, quam illis gratam me suscepisse intellexi. Denique nihil aliud quam significarunt, quiduis potius se ignorare malle, quam a nobis aliquid discere.  In quibusdam candorem, in aliis studium, in omnibus sensum bonarum rerum desideraui. Nos vero, qui nihil vnquam prius habuimus, quam vt horum orationes sinamus præterfluere, modo verum erucre, & inimicos nostros etiam inui os iuuare possimus, ópus nostrum iterum in manus sumptum auximus, illustrauimus, emendauimus, vt, quanuis idem sit, aliud tamen a noua cultura videri possit.  Quæ huic editioni accesserunt, haud promptum est dicere. Sed in quibus a priore demutat, postea intelliges, siquidem instituti nostri rationem aperuero.  Subiectum operis nostri est ratio Temporum ciuilium, & eorum, quæ in vetustatis cognitione versàntur: finis, Emendatio:quod quidem, me tacente,& Titulus ipse promittit. Ciuilium temporum cognitio, eorumque historia, vertitur in multiplici diuersorum annorum forma, & corum methodis vulgaribus, quos Computos posterior aetas vocauit. [Greek] Ta isoedmua [/Greek], ciuilium temporum habes in primoribus tribus libris, & maiore parte quarti: methodum autem in septimo. At emendationis duæ partes sunt. Prior versàtur circa epocharum inuestigationem, posterior circa verum annum tropicum,
