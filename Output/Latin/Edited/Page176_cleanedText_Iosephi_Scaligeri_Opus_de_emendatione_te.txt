102 IOSEPHI SCALIGERI

Gauisi itaque sumus ea quae legeramus de hac Dodecaeteride apud (A) Censorinum, Polum Venetum, & alios, per omnia conuenire descriptioni Ignatij Patriarchae. Sed non possum me continere, quin pro feram in medium suspicionem meam de anno Chaldaico & hac Dodecaeteride. Arbitror enim antiquos Chaldaeos primum annum, Calippicae fuae periodi a primo illius Dodecaeteridis incepisse: &, nisi me fallit coniectura, propterea distulisse computum suum in secundum annum periodi Syrorum, quia videtur ille annus periodi secundus, primus fuisse Dodecaeteridos. Neque dubito, quin verum sit. Ita annus Christi 1581, qui erat 1892 Syrorum, 1891 Chaldaeorum, erat non sextus, sed septimus illius periodi. Et noli dubitare de hac re. Nam certo certius Chaldaeos in Thematibus genethliacis nulla alia epocha (B) annorum vsos, quam Syromacedonica, de qua locuti sumus. Et potest fieri annum septimium Dodecaeteridos incepisse in medio anno Chrifti 1581, Ignatium autem tunc ad me scripsisse eodem anno, ante quam sextus ad finem decurrisset.

DE PERIODO IVDÆORVM
ALEXANDEA.

DICI non potest, quantum inter se velitentur veteres Magistri Hebraeorum, cum ad illum locum Exodi XII peruenerunt: Hic mensis erit vobis initium mensium. Nemo eorum est, (C) quotquot in illum locum scripserunt (sunt autem infiniti) qui non ansam arripiat de veterum Hebraeorum anno disputandi. Omnium consensus vnus, Lunarem cum fuisse. Et sane verum dicunt. sed mira dissensio in neomeniis determinandis, cum alij ex obseruatione, alij ex scripto, quod vocant חשבון, indici solitas prodant. & rursus vtrum ἀπό τῆς φἄσεως or ἀπό τῆς συνόδου, institucrentur , dubitant. In hoc opinionum, biuio, quis intendet digitum? Consugiendum ad vetustiora eius gentis moriumenta. In Pandecte Digestorum Thalmudicorum, Capite Ros haschana, omnino scriptum est, antiquitus neomenias ἀπό τῆς φἄσεως indici solitas : ad eamque rem testes & speculatores idoneos delegatos, scelerum & vitiorum puros , non (D) ebriosos, non alcones, non nocturnos praemiatores: de quarum personarum delectu longas diatribas instituunt. Cum igitur reuersi renunciarent se Lunam nascentem vidisse, tum a iudicibus succlamabatur םְקרֶּשׁ םְקרֶּשׁ, Sanctificata est, Sanctificata est Neomenia. Subaudiendum enim חרֶׁשׂ, eoque nomine etiam hodie in Ritualibus Iudaeorum extat carmen Lunae visae sanctificandae. Lunam visam Arabes vocant هلل, Halil: a qua omncs Mahumedani neomenias instituunt,
