DE EMENDAT. TEMPORVM LIB. I. 3

(A) lis Hebdomadas interpretandas suscepit, qui inscitiae suae latebram non quæsiuerit, & reges Persidis, qui nunquam in rerum natura suerunt, non commentus sit?  Quod si Danielem  accuratissime legissent, eis ad negotium explicandum non aliis regibus Persidis opus fuisset, quam iis, quos Herodotus, Diodorus, & omnis Græcorum antiquitas nouit.  Sed quo non progressa est{greek] dμπχασία [/Greek]?  Berosos, Metasthenes, & nescio quos Catones, ac Philones consulunt, qui ante hos centum annos ex officina nescio cuius indocti & impudentis prodierunt.  Et sese Criticos in temporum notatione profitentur, quibus tam facili genere, tam pueriliter vnus homo otiosus in tanta luce literarü quotidie (B) imponit.  Cuius hominis inscitiâ si nihil aliud, certe illud arguere possit, quod Metasthenem pro Megasthene posuit. Si Iosephum Graece, aut Strabonem, aut Athenæum legisset, is Megasthenem vocari deprehendisset, quem Metasthenem vocat.  Si Græce scisset, nunquam [Greek] μεσότάn [/Greek] in illa lingua reperiri, neque hanc compositionem in eadem probari intellexisset.  Vt igitur ij resipiscant, qui & nouos reges in Perside crearunt, & Assueros Priscos, Assucros Longimanos, Assueros Pios, duos Cyros, & nescio quæ alia somnia Annij Viterbiensis in medium producunt, primum vno verbo indicabo fontem erroris eorum: deinde qui medicina huic morbo fieri possit, docebo.  Quod igitur in veri inuestigatione (C) eos ratio fugerit, duas summas causas reperio: vnam, quod veterum tempora ciuilia, annorum, mensium formas, status, ac genera ignorarunt: alteram, quod characterem, & notationem ei anno, quem sibi proposuerant, non adhibuerunt.  Ex vtraque quidem causa temporum confusio manauit, sed diverso genere. Ex priore causa ignoratus est annus, mensis & dies multarum nobilium epocharum.  Huius enim rei cognitio pertinet ad tempus ciuile nationum.  Ex altera causa Palilia vrbis Romæ nunc tertio anno Olympiadis, nunc quarto attribuuntur.  Item Consulatus Bruti nunc in hunc, nunc in illum annum Olympiadis consertur.  Vt igitur nouam rationem emendationis temporum ineamus, duo illa præcipue nobis discutienda sunt: sed prius (D) de omnium nationum temporibus ciuilibus: quam assequi perdifficile est, nisi prius tempore in sua principia, hoc est ab annis, periodis, mensibus in ultimum terminum, dies, horas, ac scrupula resoluto.  Nam qui ante nos hanc prouinciam aggressi sunt, si modo hanc nostram, non aliam aggressi sunt, ij fatis de tempore, & eius natura disputarunt.  Sed hanc disputationem melius interpres [Greek] φυσικῆς ἀκ€9αa eos [/Greek] sibi vindicasset.  Neque vero nos id agimus, vt definiamus tempus esse hoc secundum Peripateticos, aut illud secundum Stoicos, aut Academicos.  Qui istis definitionibus diu immorati sunt, & hac sola scientia Chronologiae scribendae modum terminarunt, illi satis
