138 IOSEPHI SCALIGERI
(Table1_Page138)
pro insigni, quemadmodum Christiani crucem. Tunc enim nulla neomenia Muharram fuit, in qua non esset φάσις, vt pote cum biduo serius inciperet, quam neomenia Iudaica. Sed hodie non ita : & post aliquot annorum centurias conueniet in neomeniam Iudaicam , & post alias anticipabit illam, vt infra aperietur. Quod Mucharram Hegirae caeperit a feria sexta, ideo eam diem sacram illis dicunt ab eo tempore. Ego scio antiquiorem superstitionem esse, propter Venerem, quam CHOBAR vocabant, & summa superstitione antiquitu venerabantur. Caeterum feria sexta illis dicitur جمعة hoc est σύναξις, εκκλησία, όμιλία עְַצֶרֶח : quae ea reuerentia illis est, qua Iudaeis Sabbatum, Christianis Dies Solis. Post quam τά ιστορούμενα huius anni tradidimus, superest, vt methodum eius, & ratiocinium quoddam instituamus. Veteres Arabes, qui propius ab aetate illius nebulonis abfuerunt, periodum quandam huius anni vagi constituere volentes, nullam rationem aliam eius inire potuerunt, quam si vnum scrupulum de ratiocinio mensis Lunaris deducerent; qui, praeter dies vndetriginta, & semissem, cum 793 scrupulos insuper habeat, semper relinquit aut horas aut scrupula in annis collectis. ita vtnulla periodus ex annis communibus Arabum inde constitui praecise possit. Itaque ex 793 scrupulis vnum detraxerunt. Quare annus Arabicus habet dies 354, horas 8,momenta, siue ostenta Chaldaica, 864. Deficit enim tot scrupulis ab anno Chaldaico siue Iudaico, quot menses sunt in anno. Ea ostenta Chaldaica 864. sunt sexagesimae horariae 48' praecise. Porro horae 8, scrup. 48, si ad rationem scrupulorum diurnorum redigantur, ij fiunt scrupuli diurni 22: vel quantitas osten torum diurnorum 396. Secundus annus est dierum 355, scrupulorum diurnorum 44. Itaque annus est ὐπερήμερος. accessit enim illi dies, vt bisextum solet quarto quoque anno exacto in forma Iuliana. Hunc
