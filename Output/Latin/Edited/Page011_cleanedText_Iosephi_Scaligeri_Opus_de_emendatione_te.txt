est, suspectum habere. Sed apologiam non instituimus, & deistis vitilitigatoribus erit alias dicendi locus, quos meminisse nullius operæ est, præterire, maximæ humanitatis. quibus pro suis insectationibus & odio nostri ac veritatis, bonam. mentem optamus, non solum, vt nostris laboribus æquiores sint, sed etiam vt eos intelligere velint. Neque enim valde moramur hos latratus,& meminimus nos apud te verba facere, Vir amplissime, cuius occupationibus interuenire , eft in rem publicam peccare , cum, tu eo loco positus sis, vt nullum tempus excipere possis, quod grauioribus negotiis surreptum non videatur. Non alienum erat huic loco dicere de tua summa prudentia, atque opera egregie per tot annos erga Regem & patriam nauata in excelso hoc rerum culmine, præsertim superioribus agnis in illis funestissimis ciuilis tempestatis fluctibus , nisi proprij operis, & largioris otij argumentum esset: & præterea non deerunt , qui cum tuam laudem cum patriæ gloria coniunctam esse sciant, nunquam in scriptis , aut sermonibus suis de sàlute patriæ meminerint, quin de tua virtute, tuisque erga patriam meritis prædicaturi sint. Mea vero laudatione non eget, quod in ore omnium positum est, quod publico omnium consensu testatum : vt interea meminerim tuis occupationibus parcere, neque tua tempora morari. Accipe igitur , Vir fumme , opus hoc. nostrum , quod &
