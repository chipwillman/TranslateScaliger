144 IOSEPHI SCALIGERI

Regeb fuit Sabbatum. Nam character Regeb in Tabula mensium (A) Hegirae est 2: qui cum charactere Muharram compositus facit feriam septimam. Fuit igitur Regeb Nisan Iudaicus anni 4930. Abiectis omnibus 228, remanent anni Iudaici 142. Abiecto denique proxime minore numero 133 de fronte Tabulae conserendi Tisri cum mensibus Iudaicis, remanet annus nonus cycli Iudaici, qui a latere inuentus in angulo communi sub 133, dat primum mensem Hegirae, id est Muharram conuenientem in Tisri Iudaicum, vtiam dictum est. Character illius Tisri 3, 8, 616, feria tertia, Septembris 23. Anteuenit ergo neomeniam Muharram biduo. Nisan Iudaicus anno Christi sequente 1170 fuit 19 Martij, feria quinta, cyclo Solis 3. Ergo terria die Nisan abfolutus fuit liber Paraphrastae illius. Sed aliquot exemplis (B) methodum Triacontaeteridos Arabicae illustremus. Nam qui ex Tabulis Alsonsinis veram neomeniam mensium Arabicorum se haurire posse arbitrantur, tam frustra sunt , quam qui annos Arabicos sine charactere neomeniae inuestigant; vt mittam errorem Alfonsinorum, qui notam vel characterem primi Muharram Hegirae ponunt feriam V, quae fuit VI, quamuis ita fit in codice Albateni. Anno Domini Dionysiano 1548, Nouembris 3, celebratum est Pascha MuHammedicum, anno Hegirae 955. Priusquam hoc exemplo methodum nostram examinemus , sciendum est duplex Pascha ab illo nebulone institutum. Pascha maiusculum, quod ipse Behiram elkabir vocat, & Pascha minusculum , quod Behiram elzaguer dicitur. Prius (C) celebratur semper neomenia Schevval: alterum autem in X Dulchagia mensis vltimi. Interuallum, menses duo solidi, dies X. Et sane amici nostri, qui hoc Constantinopoli obseruarunt, tantum interuallum inter vtrumque Pascha notarunt. quod & nos aliunde scimus. Porro Pascha minusculum vulgus illius ridiculæ & impuræ sectae, vocat etiam Behiram Arraphoth. Is est mons non multum distans ab oppido Mecha, apud quem peregrinantes vota suscipiunt solemni illius minusculi Paschatis. Vnde etiamillud Paschaeo nomine Cazilar Behiram a Turcis vocatur. Quia Cazi Turcica lingua dicuntur peregrinantes homines & voti rei. Puto autem ab illo Plano Behiram institutum imitatione Christianorum : quod Christianorum (D) Quadragesima semper maiore ex parte in Martium incurrit, cui Ramadhan Damascenusco anno respondebat, quo caepit Hegira. propterea ille nebulo reliquit Paschale solenne in neomenia illius mensis, qui Ramadhan proxime sequitur, quanquam iam soluto cyclo Hagareno vetere, & habenis anno vaganti laxatis. Alterum vero Pascha imitamentum τῆς νηστείας ἁγίων ἀποστόλων inftituit.quae νηστείας hodie in Ecclesiis. Constantinopolitana, Antiochcna, & Alexandrina seruatur.
