PROLEGOMENA. XLIX

neam, cum has horas melius collocare posses, non tantum horum hominum caussa, quos melius erat præterire, quam vt tibi totius instituti nostri rationem aperirem.  Nos hoc opus non vlla ambitione moti suscepimus, sed vt Chronologiam a sciolorum deliriis & tyrannide sophistarum vindicaremus & nobiliora ingenia ad maiora excitaremus. Nam magnæ huius messis & magna spicilegia sunt.  Ideoque plures libri adhuc confici poterant.  Nos, qui a veteribus didicimus [Greek] μάχα θέλίον μάχα δια κακόν [/Greek], οcto priores libros in septem contraximus, octaui libri censu toto in superiores erogato. Vtinam breuioribus nobis esse per difficultatem rei licuisset!  Nam septem hos alij in viginti, alij in plures procudissent.  Ex nostris igitur disputationibus videmus, quomodo Chronicon absolutissimum confici possit.  Quis erit & ab humaniori doctrina paratus, & ab omni inhumana inuidia liber, qui rem sibi gloriosam, ac posteritati fructuosam aggredietur?  Qui laborem adeo laudabilem non grau abitur, primum anno Iulia no tanquam stabili fundamento opus suum superstruat: periodum Iulianam verum temporum elenchum adhibeat.  Nam, vt initio diximus, contextus temporum fine anno Iuliano, annus sine periodo Iuliana, est vt nauis sine velis, remis, & armamentis.  Itaque potest ad annos periodi Iulianæ Fastos suos digerere, si prius in limine operis omnes epochas praemiserit ad ipsius periodi annos designatas, vt in libro quinto fecimus. Ita vna periodus Iuliana vicem omnium fuerit.  Nam in Faftis computus multarum epocharum animos lectorum distrahit, Mundi, Olympiadum, Palilium Vrbis, Nabonassari, Christi, quæ omnia fere semper onerant margines Faftorum: cum vna periodus Iuliana omnia complectatur.  Non tamen veto omnes epocharum computos adiicere, si cui ita videtur. Prius tamen admonere debet, utra Palilia sequitur, Varronis, an Catonis. qua in parte Chromologorum prudentiam desidero, Periculosum est enim ad epocham controuersam annos suos exigere: vt ad Palilia Vrbis, ad annos imperij Augusti, ad quos cum hactenus omnes Historiarum & Annalium scriptores tempus natalis Christi dirigunt, incertiores amittunt lectores, quam antea.  His ita constitutis, nullam diem saltem sine notatione annorum cælestium vtriusque sideris, nostri Solaris, & Iudæorum Lunaris apponat. atque adeo, vbi res postulabit, ne grauetur etiam diem Nabonassari Ægyptiacam, Hegiræ Muhammedanam, Iezdegird Persicam adhibere, & præsertim Atticam cum mensibus tam popularibus, quam Prytanias: ita tamen, vt Harpaleis mensibus ante Metonem, Metonicis ante Calippum, Calippicis vsque ad editionem anni Iuliani utatur. Quare quemadmodum nobiliores epochæ, ita etiam omnes Tabulæ neomeniarum Atticarum , & Pry

