22 Iosephi Scaligeri

epocham veterem certiorem Olympiadum capite habemus: illud autem (A) cum vetustate comparatum nouitium esse videtur: inutiles erunt characteres cyclorum & Indictionis, nisi a quadam remotissima epocha initium temporum instituamus.  Excogitemus igitur periodum, quæ & vtrunque cyclum,& Indictionem contineat: quod fiet, si periodum Dionysij Exigui quindecies multiplicemus: qui fient anni 7980.  Ita periodus illa incipiet ab anno primo tum vtriusque cycli, tum Indictionis: & proinde eiusdem ultimus annus definitin ultimis vtriusque cycli, & Indictionis.  Sed annus Christi, vt vulgo putamus, 3267 definetin ultimum vtriusque cycli, & Indictionis. Ergo deductis 3267 de 7980 annis, relinquetur epocha anni ante vulgarem (B) Christi, nempe 4713.  Ita vt 4714 sit primus annus Christi vulgaris cyclo Solis X, Lunæ 2, Indictionis 4, a Kal. Ianuarij: quamuis & Indictio autumno proxime antecedenti, Cyclus autem Lunæ Martio sequenti cæperit.  Quare annus iste, qui ex errore vulgi putatur 1594, est 6307. periodi huius, quam Iulianam vocamus, quod ad Iulianam anni formam accommodata sit. Ideo 6307 divisis per 28 ,per 19 ,per 15, habebimus huius anni 6307 periodi Iulianæ, vel vulgaris Christi 1594. cyclum Solis septimum a Kal. Ianuarij : Lunæ decimum octauum a Martio sequente: Indictionis septimum Cæsarianæ quidem ab ante d. VIII Kal. Octobris antecedentis anni 6306: Pontificiæ vero a Kalendis (C) Ianuarij annipropositi 6307. Non prædicabo laudes huiusce periodi: Chronologi & astrologi, qui omnia [Greek] ἐπιςημονικός [/Greek] disputare volunt, non poterunteam satis laudare.  Qui igitur eclipses ex Tabulis Prutenicis putare volent, ex anno periodi Iulianæ auferant 2498. & cum residuo toto excerpant tempora epochæ diluuiij. Exemplum: Eclipsis Lunaris accidit in Septembri anno Olympiadico 446, qui est annus periodi Iulianæ 4383. Deductis 2408, remanent 1975.  Excerpo primum 1900 ex epocha Diluuij: deinde 75, ex silo annorum expansorum.  Postremo menses vsque ad Septembrem.  Et reliqua vt ex methodo Prutenica. Qui omne dubium ex temporum ratione tollere volet, vti debet hac periodo, sine qua nihil vnquam certi in notatione (D) temporum ad ferre poterit.




DE ANNO AEQVABILI
MINORE GRAECORVM.

CUM quidam veterum, vt Macrobius & Solinus, annum Græcorum merum Lunarem fuisse prodiderint : neque solum in ea hæresi fuerit vir eruditissimus Theodorus Gaza, sed & vetustissimum scriptorem Herodotum opinionis suæ testem ad hibeat : equidem non
