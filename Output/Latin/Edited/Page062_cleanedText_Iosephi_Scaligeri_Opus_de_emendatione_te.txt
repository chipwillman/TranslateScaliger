XLIV. PROLEGOMENA.

excidio vrbis?  Quid enim volunt illa?  Populus Principis destruet ciuitatem, & Sanctuarium?  Item: Desolatio erit vsque ad consummationem. Quis tam cæcus, vt in tanta luce nihil videat? quis tam ferrea fronte, vt aduersus hæc hiscere audeat?   En Hebdomades Danielis Passionem Christi, & Hierosolymorum euersionem complectuntur & tamen alij excidium Hierosolymorum, alij etiam Passionem hinc excludunt.  Non igitur obscurum est, vnde deducantur hæ septimanæ, quandoquidem vbi desinant, ipsemet Daniel ostendit.  Sed & initium ostendit : IX, 25. quod quidem initium, quia controuersum est, propter hominum summum in veritatem odium : tamen septuaginta septimanis a 70 anno Christi Dionysiano, in quo excidium incidit, retro putatis, peruenietur ad initia earum.  Sed dimidia septimana, cuius mentio fit commate ultimo, & nostros & omnium oculos effugerat.  Putant enim, vt & nos aliquando putauimus, esse partem vnius ex septuaginta.  Atqui ex vsu Hebraismi nos tandem percepimus esse extra illas septuaginta: neque esse dimidium vnius ex septuaginta, sed tantum illos tres annos cum dimidio supra 490 intelligendos esse.  Quae quidem animaduersio vt notabilis, ita in ea non parua pars huius negotij vertitur.  Summa igitur horum annorum 493 cum dimidio.  Annus captorum Hierosolymorum in periodo Iuliana 4783.  De quibus deductis 493 absolutis, relinquitur annus 4290 in periodo Iuliana, initium septuaginta Hebdomadum : qui profecto est annus secundus Darij Nothi, illius, inquam, qui anno secundo regni sui edicum emisit de non impediendo templi aedificio.  Esdræ VI. Vidimus ex iis, quæ supra ex Esdra adduximus, toto tempore Assueri,& Artaxerxis, vsque ad secundum annum Darij, propter literas ad Artaxerxem a Iudæorum hostibus scriptas, ædisication em interpellatam. Et tamen extiterunt, quia vicesimo anno Artaxerxis, hebdomadum initium deducant.  In quo primum peccant, quod a temporibus illius regis deducunt, cuius toto tempore cessauit ædificatio quod plane est dicere, Esdram falli, aut mentiri deinde ostendant quodnam edictum missum est anno vicesimo Artaxerxis.  Dicant mihi, quare Nehemias non solum miratur, sed etiam dolet, moenia Hierosolymorum adhuc diruta iacere, nisi quia putabat iam instaurata esse? Si putabat, ergo ex aliquo edicto, quodnam aliud edictum fuerit, præter edictum Darij?   Tractorias tantum Regis impetrauit Nehemias ad Præfectos trans euphratensis Satrapiæ, vt liber accessus ei permitteretur in Palaestinam, item literas ad Asaph saltuarium, id est, siluæ regiae custodem, vt materia sibi subministraretur ex silua regia, ad

