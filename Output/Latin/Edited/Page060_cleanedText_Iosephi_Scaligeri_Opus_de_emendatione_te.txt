XL1I. PROLΕGOMENA.

tot argumenta satis non sunt ad verum persuadendum, furor est cum illis rem habere. A Cyrianno primo, ad ultimum Darij, opus templi disturbatum.  Esdrae IIII, 5. A principio Assueri, qui est Xerxes, toto tempore ipsius Assueri, & Artaxerxis, vsque ad secundum annum Darij, non iam moras obiiciendo, sed calumniis apud reges Xerxen, & Artaxerxen Iudæos incessendo, inimici eorum non solum opus impediuerunt, sed Iudaeos in discrimen maximum adduxerunt.  Esdræ IIII, 6, 7, II, I 2, 13,& sequentibus.  Qua dere anno secundo Darij apud Zachariam conqueritur Angelus: Domime Deus exercituum, quousque non miser aberis Hierosolyma, & vrbes Iuda, quibus iratus es, iam hic agitur septuagesimus annus?  En disturbatio septuaginta annorum. cui loco hostes veritatis contradicere non possunt.  An dicent illum Darium esse filium Hystaspis?  Annus secundus Darij in periodo Iuliana 4194. Deductis septuaginta relinquitur annus 4124, id est, tertius Olympiadis 47, quo captus Sedekias.  Quod est absurdum. Ergo Darius, sub quo prophetabat Zacharias, est alius a filio Hystaspis.  Est igitur Darius Nothus.  Esdras habet a Xerxe, ad secundum annum Darius. IIII, 24. Et post illum Darium, Artaxerxen alium. VII, 1.  Quis est ille Artaxerxes post Xerxen, praeter Artaxerxen Longi manum?  Quis Darius post illum Artaxerxen, & ante alium Artaxerxen, praeter Darium Nothum medium inter duos Artaxerxes, Longimanum, & Memorem?  Prius confutanda sunt verba Esdrae, antequam mea sententia oppugnetur.  Prius Esdras mendacij conuincendus est, quam ego.  Aut si ego mendax, cum Esdra ergo mentior. Negent hæc ita extare apud Esdram.  Manus dabo.  Quam inepti sunt, quam maligni, qui hæc negant! quanto odio veritatis hoc faciunt!  Oportebat Pererium negare apud Esdram extare, opus disturbatum fuisse a primo anno Cyri, ad ultimum Darij: post Darium toto tempore Assucri, & Artaxerxis, Iudaeos apud Reges Persidis accusatos, vsque ad secundum annum Darij, quo quidem anno Darij secundo templum ædificari cæptum, & post illum Darium, anno septimo alius Artaxerxis, Esdras in Palaestinam missus.  Si hoc potest negare, tunc audacter & nos vera dixisse negato.  Sed profecto in istis confutandis tantum aestuabit, quantum in suo Belo & Dracone , & in suo Astyage rege Babylonis, iam tum cum Daniel esset puer: & in aliis, quorum me pudet : in quibus satis ostendit, quam bene de vera Chronologia meritus est.  Certe, qui tantum in illis probandis laborat, non mirum si tam considenter alia negat, vt tandem Cyrum nono anno post obitum suum edicta facientem inducat. Miratur, quod ex Beroso successionem regum Babylonis,&

