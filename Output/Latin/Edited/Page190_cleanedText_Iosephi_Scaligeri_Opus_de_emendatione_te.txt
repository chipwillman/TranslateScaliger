116 IOSEPHI SCALIGERI

ILVL. TISRI. MARCHESCHBAN
CASLIM. TEBITH. SCEBAT.
ADAR. NISAN. IIAR.
SEBIN. THAMVZ. AB.
ADAR POSTERIOR.

Ita vertimus ex Samaritanorum schedio. Sciendum vero hunc annum, qui incidebat in 1584 Christi, notari ab illis 210 periodi hebdomadicae Lunaris Hagarenorum, qui anni Lunares putantur ab editione anni Iuliani. Sed multa a nobis ignorantur, & nisi ipsi Samaritani docuerint, perpetuo ignorabimus. Primum nescimus hunc computum , Lunarem. Deinde non satis considimus nos fideliter istam ψηφοφορίαν expressisse. Quod potuimus, praestitimus. Expectamus aut meliore ingenio , qui haec nobis interpretentur , aut meliore fato , qui plura a Samaritis habere poterunt. Cur in octauo mense , & in Titulo secundo fit r-\-p scio, vt inquit ille, iuxta cum ignarissmis. Nam םִבּוֹת quidem, id est σκηνοπηγίαν, esse scio. Sed quare in titulo? Nam quod Succoth positum in secundo mense, causa in promptü est: quia videlicct σκηνοπηγία nunc in Ilul, nunc in Tifri incidit, vt in illo anno 1584. Christi σκηνοπηγίαν serius celebrarunt, quam Iudaei, vno mense, secuti veterem cyclum Christianorum. Nam proprius mensis Tabernaculorum est Tisri; ideo a Samaritanis ille mensis dicitur חַנ, id est , solenne σκηνοπηγιας, quemadmodum Nifan dicitur פָםֳח quod ille mensis proprius est Paschalis solennitatis, non autem Adar, quanquam in ipsum Adar aliquando Pascha incidat. In hoc etiam diagramma te habes numerum dierum vniuscuiusque mensis Iuliani. vt, verbi gratia , in Adar appositi sunt numeri I. XXXI. quia Adar est XXXI dierum, nempe Martius. sed vnitas, quae praecedit, sunt concurrentes , siue regulares mensium , vt puto. & ita in reliquis. Subiecimus etiam Tabellam nouiluniorum , vt in vno conspectu omnia habeas, cum momentis suis. Horam fecimus momentorum 1800, vel 300, quia Iudaica momenta 1080 non admittebant omnes diuisioncs. Itaque in primo nouilunio cum in Diagrammate superiore notatum sit esse dimidium horae, & decimam partem horae supra x horas : hoc Planc exprimitur per 180/300, & ita in reliquis. 
