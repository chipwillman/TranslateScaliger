DE EMENDAT. TEMPORVM LIB. II. 119

(A) anno 1565 in quadam epistola sua ex insula Iapan ita scribit : Incidit meus aduentus in ipsum noui anni initium: quod hac hieme Iaponij a Kal. Februariis annum auspicati sunt. Varius est enim in his regionibus anni cursus: longe alia, quarn apud nos ratio temporum, atque descriptio. Vetus est autem gentis mos, vt anno ineunte, ab die nono Lunae, adusquc vicesimum , Regni proccres & Bonziorum principes ad regem quisque suum salutandum non sine donis accedat. Ex his, & Augustinianorum verbis, constat omnes tractus Oricntales anno Lunari vti, sed & Iaponensium annum vagum esse , vt Arabum : praeterea plenilunia vbique obseruari, & tempus rerum agendarum esse a nona Luna crescente, ad tertium quadrantem. Sane (B) neomenia Augusti conuenit cum neomenia Giumedi prioris anni Arabici 983, feria septima, Augusti vi. propterea XX Augusti fuit plenilunium : vt fieri potuerit, quod ipsi Augustiniani subiiciunt, neomeniam sequentem fuisse 3 Septembris: cum a XXI Augusti ad eam diem, sint 14 dies. Sed ciuiliter neomenia Giumedi posterioris fuit Septembris V, feria secunda. Non solum haec, quae iam adduximus, probant Indorum annum Lunarem esse , sed & Polus Vemetus id quoque testatum reliquit, de prouincia Tangut ita loquens: Totum anni circulum per Lunationes computant : nec alios habent menses, aut hebdomadas, quam Lunares. Sed si neomeniae Sinarum cum Arabicis congruunt, non videntur tamen Iaponensiumcum illis (c) paria facere. Nam neomenia Februarij anni 1565, quae incidit in Kalendas, feria V, praecessit feriam Regeb Arabici die vno, in anno Hegirae 972. Nicolaus Contius Venetus in Itinerario suo scribit aeram, Indorum ab Octauio Caesare deduci: & quo anno illa scribebat, qui erat Christi 1400, eum fuisse dicit secundum Indos 1490. Sane anno, 1400 caepitannus Hegirae 803, Augusti XXII, scria prima. Differentia igitur Hegirae, & annorum Indicorum, 687: qui anni simplices Lunares, cum octo syzygiis, quae a fine Decembris anni praeteriti, ad Augustum mensem fluxerunt, conficiunt annos absolutos Iulianos 666. Annus primus Hegirae est 622 currens Christi. Auser annos 621 preteritos ab annis 666. Remanent anni 45: quae est differentia primi Ianuarij (D) Iuliani, & Ianuarij annorum Christi. Ergo Indi non ab Octauio. Caesare, sed a Iulio Caesare annos suos putant. Annus confusionis incidit in annum periodi Iulianae 4668, cyclo Solis 20, Lunae 13. Erat annus Seleucidarum 268, a Septembri, & proinde 38 periodi secundae magnae Hagarenorum (quae constat tribus periodis Calippicis :) idque a Martio. Rabie prior 12 Martij, feria quinta. Muharram, vndecimus a Rabie priore, fuit feria VI, Kal. Ianuarij primis, cyclo Solis 21, litera dominicali priore C. Hagareni vero antiquitus
