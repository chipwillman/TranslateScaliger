PROLEGOMENA. XVII

uisset. Itaq; eius decessus confirmatur primum accurata putatione diligentissimi scriptoris, deinde notatione eclipsis, quæ omnem contradictionem excludit.  At ex epilogismis Eusebij Herodes obierit anno Iuliano LII, septem annis folidis post illum defectum. qui stupor non meret castigationem, cum tanquam sorex indicio suo perierit. Nam statim ab eius decessu tetrarchiam suam Archelaus eius silius iniuit: quod quidem, si huic oraculo Eusebiano credimus, contigerit anno Christi Dionysiano septimo labente. Ergo Christus fuerit annorum septem, cum ex Ægypto monitu Angeli reuocatus est.  Quod est ridiculum. Rursus anno decimo regni, aut tetrarchiæ fuæ Archelaus ab Augusto relegatus est Viennam Allobrogum. Secundum tempus ab Eusebio determinatum, hoc contigerit anno Iuliano LXI, qui erat annus Tiberius tertius currens, biennio absoluto post excessum Augusti.  Hoc modo anno tertio excessus sui Augustus Archelaum relegauerit. Vides [Greek] d@aido [/Greek]. Atqui innumeros videas, quibus hoc somnium placet.  Nam sane omnes sere Chronologiæ & Annales hoc stigmate inusta sunt. Atque vtinam in illis hominibus non esset vir eximia doctrina præditus Dominus Cæsar Baronius, Annalium Ecclesiasticorum scriptor, cuius operis copia nobis facta est ab amicis, cum hæc [Greek] ago^εχόμ$μα [/Greek] scriberemus. Is eruditissimus vir ex hoc loco Eusebij Iosephum exagitat, tanquam imperitum temporum: cum Eusebius potius ex Iosepho castigâdus fuisset.  Nam absque Iosepho esset, quid certi de Herode haberemus?  Quis hæc tractauit, præter illum?  Qui fieri potuit, vt scriptor, cuius diligentia & fides in notatione temporum  spectatissima, in iis peccauerit, quæ sine illo Eusebius & alij ignorassent? Sed ipse doctus Annalium conditor potest iam videre, vtrifides de hac re habenda, Iosepho, cuius ratiocinia cum motibus cælestibus congruunt, an Eusebio, cuius sententia & historiæ, & rationi aduersatur?  Sed de Iosepho nos hoc audacter dicimus, non solum in rebus Iudaicis, sed etiam, in externis tutius illi credi, quam omnibus Græcis,& Latinis. Itaque desinat mirari doctus vir, cur tot eruditi, & nos quoq; qui non in illis eruditis, sed in  huius scriptoris lectione peregrini non sumus,tantum illi deferamus, cuius fides & eruditio in omnibus elucet. Cæterum de Eusebij anilibus hallucinationibus, præter hanc, quam modo protulimus, satis libro sexto differuimus. Sed ad Epochas nostras venio: quarum omnium rationem reddere longum esset.  De Epocha Martyrum Diocletianea non possumus tacere, eam hactenus etiam doctissimis imposuisse, quod eam ab initio Diocletiani incipere omnes credunt. Hinc prodigiosi errores,& magna Consulum confusio in Annales & Faftos deriuata sunt, praesertim in annis

