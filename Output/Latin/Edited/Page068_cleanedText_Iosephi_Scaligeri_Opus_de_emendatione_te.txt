L  PROLEGOMENA.

tanias, Iudaicarum , & Muhammedanarum, & harmoniæ annorum in limine operis erunt præponendæ : ne imparatus Lector ad Fastorum aut Annalium contextum accedat.  Vbi deerunt characteres, tunc appositione annorum,& intervallis utendum erit, quod est ultimum subsidium.  Verbi gratia : cum regum Iudæ & Samariæ nullo charactere apposito annorum series tantum contexitur, contenti esse debemus adiectione sola annorum , quia aliter fieri non potest.  Sed ad interualla certa anni dirigendi. Vt ab Exodo, cuius character certissimus est feria quinta, ad casum Sedekiae, cuius character est annus Sabbaticus, anni sunt absoluti 907. a conditu templi, cuius index certus a Scriptura determinatus in anno Exodi 480, ad casum Sedekiae.  videndum, ne adiectio annorum fraudi sit, propter annos absolutos , si pro labentibus accipiantur, aut contra.  Ad interualla igitur semper operatio erit exigenda.  Exemplum anni absoluti pro labente habes initio Danielis, annum tertium Ioiakim, qui erat quartus labens Ieremiæ XXV, I.  Apud Gregorium Turonenfem eiusmodi exempla multa extant, & apud Iosephum, & Plutarchum, & Xenophontem.  Hoc enim fit, quando excluditur alteruter terminus.  Plutarchus aliquando utrumque terminum excludit.  Exemplum: Sabbatum posterius est octauus dies a priore sabbato.  Interuallum septem dies.  At Plutarchus dixisset sex dies. Nimirum excluso utroque sabbato.  Hic non est error auctorum, sed idiotismus vsurpantium modum vulgi consuetum.  Sic Matthæi XVII, 1.Marci IX,9. sex dies dicuntur excluso utroque termino, qui Lucæ IX, 28 sunt octo, utroque termino incluso.  Nullam diem in historiis suo charactere notatam omittat, etiam si rem certam teneat. Exemplum: Ex Consulum ferie, scimus annum Christi 364 esse primum Valentiniani.  At quia Marcellinus anno bisextili creatum , & postridie bisexti imperium iniisse scribit, ille character  omittendus non est. Ita fiet, vt hoc initio certo ad finem certum alius interualli, vbi destituent signa, hac tanquam Helice in illo mari tuto nauigare possis.  Idem dico de eclipsibus, indictionibus, annis Sabbaticis, æra Hispanica, celebrationibus Paschatis, passim apud historicos Christianos : atque illa omnia ad cyclos suos reuocet, quorum doctrina vt magnis erroribus occurrit, ita magnos & multos patefacit. Sed ne temere scriptoribus de defectibus siderum assentiatur, fine Tabularum astronomicarum examine.  Fallunt enim auctores non raro, cum defectus luininum, qui nunquam fuerunt, referunt : vt Dio , & Seruius in cæde Caesaris, Aurelius Victor vulgaris in obitu Neruæ, Zosimus in memorabili pugna Theodosij, & Eugenij tyranni : Tarrutius celeberrimus Mathematicus in conceptu Romuli , & Palilibus Vrbis.

