PROLEGOMENA. XLIII

ex Herodoto petamus. Maluisset, vt ex Isidoro populari suo illos reges emendicassem. Sed satis eum resellunt quæ superius, &libro VI huius operis a nobis dicta sunt.  Darius igitur iste inter duos Artaxerxes positus, is est Darius Nothus, qui edictum fecit de Hierosolymis instaurandis.  At a relaxata captiuitate, inquiunt, ad secundum Darij Nothi, anni sunt CV:& adhuc viuunt Iosedek, & Zerubabel.  Valde senes igitur eos oportet fuisse : quod non videtur.  Quare non videtur?  Quare mirum, illos duos accessisse ad ætatem Leui, Caath, & Amram, imo ad eam ætatem, quam quotidie videmus in multis?  Hoc argumcntum satis suo loco confutatum. Sed valde hallucinantur, cum Nehemiam, Esdræ II, 2, eundem faciunt cum illo Nehemia, qui muros Hierosolymorum instaurauit.  quod& ipsum alibi confutauimus.  Nam Nehemias Hierosolymorum instaurator peruenit ad tempora Darij Codomanni; cuius ipse mentionem facit manifesto Cap. XII. 22. tempore Iadduæ, qui sub Alexandro Magno vixit, & Sannaballetis Samaritani, qui ad Alexandrum in oppugnatione Tyri cum auxiliaribus copiis venit, & ab eo, vt sibi liceret templum in monte Garizin construere, impetrauit.  Hoc argumentum pertinaciæ iugulum petit : in quo ictu declinando valde laborant.  Postremo eo impudentiæ venerunt, vt dixerint caput XII Nehemiæ insititium esse.  Quid? expecto, vt dicant, Esdram, & Nehemiam aut mentitos esse, aut sua tempora ignorasse.  Sed quid exspectandum est?  An aliud volunt, cum impudentissime omnia, quæ ab Esdra, & Nehemia dicta sunt, negant?  Cum igitur Nehemias dinumerat a Iosuc, ad suum saeculum , generationes quinque,  ipse Nehemias non potest esse is, qui cum Iosue venit Hierosolyma.  Ecce sex summi Pontifices a soluta captiuitate, ad tempora Nehemiæ : Iosue filius Iosedeck, Ioiakim filius eius, Eliasib nepos, Ioiada pronepos, Ionathan abnepos, Iadua adnepos sub Alexandro, adhuc viuente Nehemia. Istius Iaduae patruus duxerat vxorem filiam Sannaballetis Samaritae.  Nehem.XIII. 28.  Ille vocabatur Manasses, illa Nicaso.  Ioseph. XI, 7.  Certe aduersus hæc nihil potest  Sophistice.  Supersunt septuaginta Hebdomades, quarum, vt omnium fere prophetiarum suarum, interpres ipse est Daniel.  Nam principium, finem digito indicauit: principium ab edicto de instaurandis Hierosolymis, finem in desolatione Hierosolymorum: quod sane rationi conuenientissimum est, vt scilicet eæ Hebdomades ad initium& finem eiusdem subiecti, nempe Hierosolymorum, pertineant, Septuaginta hebdomades determinat a sunt super populo tuo, & sancta ciuitate tua. Annon circumscribit eas





