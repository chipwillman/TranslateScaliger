136 IOSEPHI SCALIGERI

qui mera periodo Hagarena Calippi vtuntur, cum tamen interea constet illis ratio anni Hegirae, non minus, quam aliis Mussulmanis. Quemadmodum vero Muharram primarum Kalendarum Iulianarum apud Orientales periodi Hagarenae nexibus solutus est: ita etiam idem Muharram apud Petraeos Hagarenos caepit annum vagum ducere, quo tempore Muhammedes pseudopropheta, ridicula lege sua publicata, coactus est fugam sibi consciscere, vt fit in nouis rebus, praesertim in illis, quae ad θρησκείαν pertinent. Quo nominc Epocha Muhammedis vocatur Hegirathi, hoc est διωγμός ὐπέρ τῆς θρησκείας.  Hoc enim significat هجزة, a verbo هجز, hoc est εκ διώκεσθαι ὐπερ τῆς θρησκείας Hoc quod verbum frequentissimum occurrit in Alcorano. Et Arabes ipsi scribunt hancä تاريخ, hoc est, ἐποχήω, esse من هجرة محمّد من مكه )B) a fuga Muhammcdis ex Mecha. Quia vero Muhammedes simia Chrisftianorum est in multis, is principium aerae fuae eadem appellatione notauit, qua Christiani suam a Diocletiano. Vt enim æra Diocletiani dicta est AERA MARTYRII, ita etiam Æra Muhammedis dicta est Hegira. quod nihil aliud est, quam martyrium, aut διωγμός ὐπέρ τῆς θρησκείας. Incidit autem tempus illius auspicatissimae fugae in XVI Iulij, anno Christi 622, feria VI: anno autem Alexandreo 933, & proinde vicesimo primo periodi quintae Hagarenae. Caput anni erat Ramadhan, 20 Martij, feria septima, cyclo Solis XV. Ergo Muharram quintus a Ramadhan caepit in feria VI, Iulij XVI, vt diximus: cum tamen (C) Ab Iudaicus anni 4382 biduo integro anteuerterit neomeniam Hagarenam, feria quarta, Iulij XIIII. Character eius 4, 7, 112. Quod autem ineunte Hegira caepta est retexi vetus periodus Hagarena 228 annorum, illustre exemplum habemus in natali impuri Muhammedis. Natus est enim XII die Rabie prioris, feria secunda. Obiit vero eadem die eiusdem mensis, anno Hegirae X, auctore Chronologo Sarraceno ad calcem Alcorani addito, vt taceam consensum omnium Muhammcdanorum. Vixit annos LXIII Arabicos solidos , auctore eodem Chronologo. Obiit igitur anno Christi 631, circa XVI, aut XVII Iunij. Anni illi LXIII Arabiciab anno Christi 631 in anteriora retexti, desinunt in anno Christi 570. Erat annus Seleucidarum 881, (D) & proinde 197 quartae magnae periodi Hagarenae, hoc est, 45 annus tertiae periodi Calippicae, cuiusmodi tribus constat tota Periodus. In Tabula periodi Hagarenae, sub titulo tertiae periodi, & laterali anno 45, occurrit mensis vernalis Hagarenorum Sephar XXV Martij, feria III, cyclo Solis XIX. Ergo neomenia Rabie prioris, feria V, Aprilis XXIIII: & consequenter XII Rabie feria secunda, V. Mai. Natus ergo Planus ille quinta Mai, anno Chrifti 570. At in anno soluto hoc nullo modo contingere potest. Vt cnim mcomenia Rabie prioris