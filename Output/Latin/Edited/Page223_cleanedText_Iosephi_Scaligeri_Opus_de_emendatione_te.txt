DE EMENDAT. TEMPORVM LIB. II. 149
(A) DE CYCLO IVDÆORVM KARRAIM.

HEBRAEORVM, & Mosicolarum summa καί ολοσχεπής diuisio est in eos, qui πατροπαραδότοις δευτερώσεις obseruant, & eos, qui ab eis alieni sunt. δευτερώσεις sunt scita & traditiones Magistrorum. Qui sanctiones Magistrorum sequuntur, eorum duo genera extant in Ægypto in numerosam plebem diffusa : eaque inter seneque cultu numinis, neque fide diuersa, sed rituum tantum aliquot, & lectionum annuarum oeconomia. Alteri eorum dicuntur Arabice الشاميين, Damasceni siue Syri. Alteri الإغريقييي Graeci. Sed & vtrique appellationibus etiam Hebraicis distinguuntur. Nam Damasceni חַיִשְׂרֶאֵלִים id est, Israelitae, vel Hebraei dicuntur. Graeci autem בֶּבְלִים, Babylonij: qui antiquitus a Ptolemæo Lago in Ægyptum traducti sunt, & sub Philadelpho Biblia tantum Graeca in Synagogis caeperunt legere, quae iuffu Ptolemaei coacti sunt vertere : adeo vt pauci inter illos Hebraice scirent. quod non inuitus crediderit , qui Philonem eximium Iudæum ex ipsiusmet scriptis Hebraice nefciffe cognouerit. Graeci vero vel ελληνισταί cur dicantur, nunc ignorare non potest, qui sciuerit eos Graece tantum Biblia legere solitos. Babylonij autem, sunt cognominati, quod sint ex reliquiis eorum, quos ex Chaldαεa in patriam reduxit Esdras: tametsi nihilominus (C) Babylonienses erant etiam alteri, sed cognomine Hebraeo rum siue Israelitarum distincti, quod semper Hebraicis lectionibus operam dederunt. Syros cognominarunt, quod ex Syria recenter post excidium Hierosolymorum sub Romanis Imperatoribus in Ægyptum sponte, an vi immigrarunt. In Actis Apostolorum non semel vtrumque genus distinguitur ἑβραίων καί ἑλληνιστών appellatione. Isti meri Iudaei sunt, neque inter se vlla capitalia odia exercent, eorumque vnus est computus anni, quamuis in lectionibus & precibus immane quantum discrepent. Alterius generis Hebraeorum, qui Magistrorum scita auersantur, alij legem tantum amplectuntur, nempe Samaritae, alij praeter legem, reliqua etiam Biblia, quae cum vno nomine dicantur מִקְרִא id est lectio, vel textus: propterea ex illis alteri dicti sunt קִרִאים, id est Lectionarij, Scripturarij, Textuarij, vt alteri, qui scripta Rabbinorum non minore reuerentia, quam Legem ipsam sequuntur, dicti sunt רֵבֶּנִיִים, Rabbinistae, Magistrales. Arabice alteri ab alteris ita vocantur الربانيون & الةولوون Sed pauci sunt Karraim, pro portione Rabbanijm, qui per totam Europam diffusi sunt. Isti, quamuis meri Iudaei sunt, tamen inexpiabilia odia inter se exercent, neque ab alterutris exprimas, vt alteros saltem alloquantur,




