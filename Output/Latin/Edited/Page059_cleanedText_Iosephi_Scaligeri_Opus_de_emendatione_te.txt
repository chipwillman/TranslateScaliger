PROLEGOMENA. XLI

De Persarum Regibus, quomodo illi ex Daniele,& Esdra erui possint, satis libro VI docemus. Quod Xerxes Assuerus fit apud Esdram IIII, 6. satis ex contextu sermonis colligitur.  Omni tempore Cyri, & Darij Regis Persarum, opus templi interpellatum est. IIII, 5.  Post Darium initio regni Assueri instituerunt accusationem in Iudæos. Commate 6. Postea imperante Artaxerxe, Mithridates, & alij hostes Iudæorum Artaxerxi scribunt in Iudæos. Commate 7. adeo vt ab Artaxerxe illo, ad tempora Darij alius, ædificatio impedita fuerit. Commate 24. Anno illius Darij Haggæus Prophcta & Zacharias exhortantur Iudæosad opus continuandum. V, 1.  Post hunc Darium sequitur Artaxerxes, qui Esdram septimo anno imperij sui in Palaestinam  mifit. Iam vero Darius nullus est post Cyrum, præter Darium filium Hystaspis.  Hoc ne ipsi quidem negant.  Ecce opus disturbatum a primo anno Cyri, ad finem Darij.  Ergo sub quatuor Regibus disturbatum, Cyro, Smerdi, Cambyse,  Dario. Inter Darium Hystaspis, & Artaxerxem, quis esse potest, præter Xerxem?  Assuerus est medius inter Darium & Artaxerxem.  Ergo Assuerus, siue, vt pronunciari debet, Oxyarcs, est Xerxes, ditissimus regum Persidis. Daniel XI, 2. & eius opibus ac potentiæ historiæ Græcorum fidem faciunt.  At maritus Ester vocatur Assuerus, & præterea ditissimus, & latissime imperans, vt est in libro Ester.  Ergo Assuerus Esdræ & maritus Ester vnus idemque est.  Rursus Assuerus Esdrae est Xerxes.  Ergo maritus Ester est Xerxes.  Quid? quod Xerxis vxor vocatur Amistris, Perfice Am-Ester.  Quid multa alia?  Ettamen en [Greek] xaxo%aw [/Greek], en succu loliginis. Quid obiiciunt?  Audire, atq; togam iubeo coponere. Si, inquiunt, Assuerus est Xerxes, Mardochæus, qua gratia valebat apud Regem, non siuisset opus templi impediri. Quot modis hæc consutari possunt, si tanti essent!  Aduersus tot [Greek] évayyî [/Greek] argumenta quem locum habet tam ludicra obiectio? Quid si orauit regem Mardochæus,& per Satrapas stetit, quo minus edicto Regis pareretur, vt sub Cyro contigit?  Nam si Cyro viuente, eius edictum flocci fecerunt hostes Iudæorum, quanto magis gratiam Mardochæi? Quid si ne Iudæi quide curarunt ea de re Mardochæum compellare, vt non Mardochæi, fed ipsorum Iudæorum culpa suerit?  Ecce XXXVII annis post emissum a Dario Notho edictum de reficiendis muris Hierosolymorum, Nehemias accipit nucium, non solum non refectos muros esse, sed nemine de reficiendis quidem curare.  Hæc negligentia nonne potuit incessere Iudæis sub Xerxe, quo imperante accusatio in Iudæos instituta est, cum sub Artaxerxe Memore, qui Iudæis fauebat, tanta socordia in illis fuerit?  Quare, vt quidam loquitur, hoc telum stringit, non perforat. Quibus

