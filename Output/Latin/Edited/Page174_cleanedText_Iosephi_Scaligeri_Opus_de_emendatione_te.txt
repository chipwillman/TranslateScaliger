100 - IOSEPHI SCALIGERI

Iudaicus anni 3525.cuius character 6.5.375. Rurfus anno Nabonassari (A) 519, Tybi 14, Chaldaeorum vero 82, ξανθικού ε, Sol obtinebat 6.10' Piscium. Tempus annus periodi Iuliane 4485, Kalendae Martie, feria quarta. Ergo neomenia Xanthici fuit feria septima. Annus 82, abiectis 76, est sextus secundae periodi Chaldaicae, & proinde septimus secundae Syromacedonicae. Hyperberetaeus 31 Augusti, feria tertia, cyclo Solis IIII. quae composita cum regulari Xanthici 2 in Tabula mensium, dabit feriam quintam in neomenia Xanthici. Erratum igitur biduo: & proinde apud Ptolemaeum legendum Ξανθικοῦ Ζ, non autem Ξανθικοῦ Ε. de quo dubitari non debet. Conueniet etiam cum Adar gemino anni 3532: cuius character 5.12.178. Postremo anno Nabonassari 504, Thoth 27, secundum Chaldaeos 67, ἀπελλαίου ε (B) , Sol erat in 24. 50' Scorpij. Tempus annus periodi Iulianae 4469, Nouembris 18, feria prima, cyclo Solis 17. Ergoncomenia Apellaei 14 Nouembris, feria quarta. Hyperberetaeus autem anni 68 Syromacedonici 15 Septembris feria septima. Ergo neomenia Apellaei feria tertia, non quarta: cui conuenit character Caslcu anni 3517, Fuit enim 3.5.421. Itaque error est in Codice Ptolemæi, ε pro ς. Hactenus quae habuimus de anno Chaldaico. Quod autem apud Censorinum de Chaldaica Dodecaeteride scriptum extat, quanuis ad hanc rem nihil pertinet, tamen, quia res scitu dignissima visa est, eam nolui praeterire. Verba Censorini: Proxime hanc magnitudinem, quae vocatur Dodecaeteris, ex annis vertentibus duodecim. Huic anno Chaldaico nomen est: quem (C) Genethliaci non ad Solis Lunaeque cursus, sed ad obseruationes alias habent accommodatum : quod in eo dicunt tempestates frugumque prouentus, ac sterilitates, item morbos salubrit atesque; circumire. Hec vetus scriptor Censorinus. Intelligit autem Dodecaeterida, quam etiamnum retinent Chaldaei, Persae, Sine, Indi, Chataij, Turcae, Syri, Arabes, Totari, siue Tartari. Ea vocatur شابكون Schaichun. Putant revera fterilitates, morbos, prouentus cum ca redire, vt scripfit Censorin. Ideo singulos annos Dodecacteridis animalium nominibus appellant, quae affectum eius anni indicent puta annum pestilentem vocant annum Serpentis annum fertilitatis, Leporem annum bellicorum tumultuum, Equum annum felicis agricolationis, Taurum. annum famis, Murem. Non folum (D) autem Censor. declarat Genethliacorum propriam fuisse dodecaeterida, sed etiam Marcus Polus Venetus I, 2.C.25. Sciendum vero aeram Tartarorum per Dodecaeteridas procedere. Primus annus Leonis titulo notatur; secundus Bouis: tertius Draconis, quartus Canis; & ita deinceps, donec duodecim anni explicentur. Quare aliquis interrogatus a Genethliaco de anno natali, respondet se natum, verbi gratia, anno Leonis, illa dic, nocte, & hora, & momento. Idque diligenter 