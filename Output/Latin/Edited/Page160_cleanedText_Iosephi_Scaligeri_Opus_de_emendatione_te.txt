86 IOSEPHI SCALIGERI

est ratio quatuor cyclorum, quam vnius : imo ὐπεροχὴ longe maior. (A) Qui talia scribunt, nunc primum poterunt discere quid sit periodus Calippica. Periodus igitur Calippica, est orbis annorum sex & septuaginta, quo absoluto Calippus putauit nihil reliquum fieri de scrupulis Lunae cum rationibus Solis: ita vt fini dierum 27759, nulla supersit ύπεροχή ἠλιακή supra Lunam. Nam annus Solaris cenfebatur 365 dierum cum quadrante. qui quadrans a Metone neglectus anteuertebat epochas anni Metonici in 76 annis die vno. Quare Calippus de anno Metonis detraxit quadrantem, & ex quatuor periodis Metonicis, de quibus singuli quadrantes diurni detracti sunt, composuit periodum suam. Quatuor periodi Metonicae sunt dierum 27760. Detractis quatuor quadrantibus, erit tota periodus dierum 27759: qui (B) fiunt anni Aegyptiaci 76, dies 19: hoc est anni Iuliani 76. Et quia quatuor periodis Metonicis constat, vno die minus, in vna autem periodo Metonica sunt syzygiæ 235, necessario in quatuor erunt 940. quae si essent omnes plenae, καί τριακονθήμεροι, essent dies 28200 : de quibus si detrahantur dies 27759 : remanebit excessus syzygiarum plenarum, nempe 441. Totidem enim syzygiae cauae erunt: quas ita in totam periodum dispensauit. Vidit in Cyclo Metonis 110 cauas syzygas esse. Quae quia, vt vidimus, crogatae sunt per binas syzygias, & dies quaternos : hoc si fiat in quatuor cyclis, erunt syzygiae 880, dies 1760. qui dies in menses plenos redacti, & cum 88o mensibus compositi faciunt syzygias 938, dies 20. qui quidem dies viginti (C) rursus in 440 cauos menses erogati dant 1/22. Itaque si post 22 coniugationes Lunares & toties 4 dies, detrahatur vnus dies, erunt 938 syzygiæ, ita vt duae supersint, quarum altera plena erit, altera caua: & ita, vt in Metonis cyclo, facile colligetur, qui menses caui, qui pleni erunt. Construximus igitur Tabulam Neomeniarum omnium totius periodi, cum characteribus suis. Si enim meministi quae in Metonica periodo annotauimus, non opus habes iterum monitore. Cellae enim hic, vt apud Metonem, quae tres numeros habent, eae indicant menses cauos. Superiores bini numeri excedentes sese vnitate indicant pro priore numero dierum mensis, posteriorem sumendum. Si enim inuenis 24. 25. intelligis nimirum , pro vicesima quarta mensis dicendum (D) vicesimam quintam. Inferior numerus notat characterem neomeniae, siue regularem, qui cum regulari periodi currentis compositus, abiectis septem, vbi opus erit, dabit characterem siue feriam neomeniae. Denique methodus hic, vt in Metonica periodo, eadem est. Orsus est autem periodum suam ab octauo Hecatombaeone Metonico periodi sextae, 28 Iunij, qui est dies proximus post Solstitium a Metone & Euctemone obseruatum. Quod enim a Solstitio caeperit, 