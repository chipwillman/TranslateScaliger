XIV PROLEGOMENA.

sequitur, mortuo Nabopollassaro, non tricesimum annum Nabuchodonosori dici cæptum in Chaldæa, sed primum. quæ res obseruatione digna. Iudæi primum annum putarunt ab eo tempore, quo cum imperio missus est. Sed in Chaldæa primus eius annus consurgit ab obitu patris. Itaque Danielis II, annus secundus Nabuchodonosori est sine dubio secundus ab obitu Nabopollassari, tricesimus primus ab initio eiusdem, 152 ab initio Nabonassari, sextus Sedekiae.  Vnde indubitata eruitur temporis nota illius Capitis secundi apud Danielem, qui erat quartusdecimus annus capti Danielis,& sociorum cum rege Ioiakim, sextus autem regni Sedekiæ.  Proinde annus ille erat XIIII Nabuchodonosori in Syria, secundus autem in Babylonia: non autem XXV, vt coniicit Hieronymus ex quadam victoria Nabuchodonosori de Syria, & Arabia, cuius meminerit Berosus.  At Berosus loquitur tantum vsque ad obitum Nabopollassari, qui erat XIII Nabuchodonosori eius filij.  Histam illustribus demonstrationibus sua somnia præferant, quibus antiquius est somniare, quam vera dicere, aut nosse.  Nos ad reliqua pergamus. Annus capti Sedekiae est 158 Nabonassari, 4124 in periodo Iuliana.  Deductis annis 907 solidis, relinquitur annus 3217 Exodi, qui est 2264 Iudaici Computi: in quo sane Neomenia Nisan habuit characterem feriam quintam, secunda Aprilis, Cyclo Solis XXV, Lunæ VI. Sed quadragesimus annus,& quadragesimus septimus, hoc est 2303,& 2310 Iudaicus fuit sabbaticus.  Iosuae XIIII, 7, 10. Iudæi dicunt septenarios annorum Computi siue æræ suae esse Sabbaticos.  Atqui 2303,& 2310 funt septenarij. Ergo recte Sabbaticos annos putant Iudæi; vt apud illos post legem nihil hac obseruatione vetustius sit; res profecto, quæ firmissimum munimentum futura sit harum rerum investigatoribus.  Neomenia Nisan Exodi conueniebat cum neomenia Krionos. Ita vere naturalis fuit illa neomenia.  Præterea quadragesimus septimus annus conuenit sabbatico Iudaico: 902 autem annus est tricesimus Nabopollassari conueniens cum testimonio Ezekielis.  Deniq anni 86 a septimo Cambysæ retro putati desinunt in anno cædis Nechao Ægyptij, eodemque 139 Nabonassari: quod conuenit eidem computationi. Negari igitur non potest, hanc esse veram Exodi epocham, quam & verbum diuinum, & vsus anni Sabbatici, & historiæ fides penes eximium scriptorem Chaldæum Berofum, & naturales neomeniæ utriusq sideris in vnum conuenientes confirmant. Quid postulamus præterea? An vt tam certis, tam egregiis, tam firmis argumentis somnia Corybantum anteponamus?  Quis vnquam ita haec demonstrauit? Quid demonstrauit?
