XXXII PROLEGOMENA.

pædia verum esse, præter sola nomina,& nudam mentionem duorum, aut trium casuum, vt Babylonis captæ, Croesi victi, sed tempora, feries gestarum rerum, anni imperij Cyri septem, vt ab illo scriptore ponuntur, omnia, inquam, illa vera sunt, si vera sunt Æthiopica Heliodori. Neq; tam stultus fuit Xenophon, vt crederet se Græcis hæc persuadere posse.  Præsto enim illi scriptis suis pudorem imposuissent Castor Rheginus, qui sub Cambyse scripsit: Herodotus, qui tempore Xerxis,& Artaxerxis Longimani floruit: Ctesias, qui in aula Artaxerxis Memoris consenuit. Sed fecit, quod [Greek] @@® [/Greek] æquales suorum temporum faciebant.  Deligebant personas ex medio priscae historiæ, quas his coloribus pingebant, quibus putabant se animos lectorum ad virtutem excitare.  Quare stulte faciunt, ne dicam imperite, qui ex Xenophonte historiæ Persicae veritatem petunt.  Qui ita faciunt, eo nomine solum indigni sunt, qui audiantur.  At quin isti Regem Mediæ hunc Darium faciunt, quem Græci Aflyagem vocarent, proprio autem nomine Darius diceretur. Obsecro vos, docti interpretes, vnde didicistis, Darium hunc regem fuisse?  Quis illius meminit præter Danielem? Consulendus igitur Daniel.  Initio VI capitis ita legimus: Darius Medus accepit regnum.& initio XI: Primo autem anno Darij Medi. Dicite nobis, viri doctissimi, itane Medus est Rex Mediae? Quod hoc nouum& insolens genus loquendi, vt Medus fit Rex Mediae?  Si Medus omnis est Rex Mediæ, igitur quot Medi, tot erunt Reges Mediæ. Quare non dicitur Iosias Iudæus, pro rege Iuda?  Ioiakim Iudæus?  Redite ad vos. Videte, quid designatis. Non pudet argumenti? Oftendite locum in toto Daniele, in quo aut Nabuchodonosor & Balsasar Babylonius, aut Cyrus Persa, pro Rege Babylonis, & Rege Persarum dicti sint sine mentione regni: vt VI, 28. Ibienim dicitur regnum Cyri Persae. Quare eum piguit dicere, Darius Rex Mediae accepit Regnum?  Atqui maxime intererat tantam rem non taceri Iudæis siquidem scribit, quorum nemo ignorabat Ioiakim Regem fuisse Iuda. Quare igitur initio primi capitis rem notissimam Iudæis proponit, Ioiakim Regem Iuda, externum autem regem regis nomine appcllare non dignatur? Quid? Dicite aliquid. Si aliud argumentum non habetis, quo nobis persuadeatis, iam tempus est aut mutare sententiam, aut tacere.  Nam profecto iste Darius homo priuatus ad regnum Babylonis accessit. Scriptum enim initio Capitis IX. Primo anno Darij filij Aßueri, de semine Media. Latine ita concipiendum erat: Primo anno Darij filj oxyaris, oriundi ex Media.  Non dicetis vnde oriundi fumus, ibi nos natos esse, sed ibi potius, vnde genus deducimus. Exemplum dandum non erat rei, de qua non dubitatur. Sed dabimus tamen. Stilicho







