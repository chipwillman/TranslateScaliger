DE EMENDAT. TEMPORVM LIB. II. 137

(A) in anno soluto incidat in feriam quintam necesse est, vt neomenia Muharram sit feria secunda. A X anno Hegiræ 63 annis Arabicis retro retextis, occurret annus 158 periodi hebdomadicae annorum 210, de qua suo loco dicetur. Atqui si singamusannum Arabicum semper solutum fuiffe, Muharram non caepit feria secunda, nisi anno 154, aut 162 periodi Hebdomadicae: quod valde recedit ab interuallo vitae Muhammedis 63 annorum. Quare manifesto sequitur ineunte Muhammedismo, periodum Hagarenam solutam fuisse. Diximus anno X. Hegirae illum obiisse, teste eodem Chronologo, & recepta antiquitus Muhammedanorum opinione, feria secunda, XII Rabie prioris : vt omnino ex eo colligatur 63 annos Arabicos vixisse. Oportebat igitur (B) neomeniam Muharram incipere feria secunda, vt supra ostensum est. Atqui caepit feria III, Aprilis IX, cyclo Solis 24. Proinde non XII, sed XI Rabie prioris fuit feria secunda. Obiit igitur vefpere diei XI, sequente XII, nempe XVI Iunij, sequente XVII, anno Christi 631. Qui scribunt Muhammedem natum XXI Septembris, anno Christi 571, Sahaben XII, feria secunda, vnde expiscati sint, ipsi viderint: quandoquidem XII Sahaben eo anno in periodo Hagarena fuerit Septembris XVIII, feria VI. Valde itaque hallucinati sunt. Neque vero consultius faciunt, cum in annum 632 mortem Muhammedis conferunt, XII Rabie prioris, feria secunda, Iunij VIII, anno XI Hegirae, cum idem Chronologus Sarracenus non semel anno decimo Hegirae (C) currente mortuum dicat: Muharram autem anni vndecimi iniuerit 27 Martij, feria VII. Ex quo consequens est, xii Rabie prioris fuisse feriam VII, non, vt ipsi produnt, secundam. Iam Muhammedem natum fuisse XII Rabie prioris, non autem XII Sahaben, præter Chronicon vetus,& consensum omnium Muhammedanorum, auctor est Io. Leo in sua Africa. vbi scribit Gazzulos gentem Libyae nundinas suas inire a natali Muhammedis, nempe XII Rabie prioris: cui celebritati se quoque interfuisse , anno Hegirae 920, Christi 1511: cum tamen Muharram 920 iniuerit feria prima, XXVI Februarij, anno Christi 1514. Triennio igitur minus dixit. Quotiescunque autem in illo suo eximio opere annos Christi cum annis Hegirae comparat (comparat (D) autem saepissime) nunquam ne semel quidem verum dicit: quod studiosos harum rerum monere volui. Idque mirum est in eo viro, qui & natione Muhammedanus, & rerum, quæ ad Muhammedismum pertinent, peritissimus fuerit. Haec est sola ratio, cur Mussulmani eo tempore tam sero neomeniam fuam orsi sint: quod nimirum hoc ex praescripto periodi fecerunt. Luna enim iam corniculata erat, quod Arabice vocari هلال supra diximus. Vnde sine dubio hodie omnes Muhammedistae in fastigiis summis turriü illarum, e quibus Lunam nascentem speculantur, imponunt Lunam corniculatam
