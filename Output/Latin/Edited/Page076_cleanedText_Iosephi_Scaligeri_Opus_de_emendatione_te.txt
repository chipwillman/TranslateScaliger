2  Iosephi Scaligeri

texens, verum in lucem protulerit, & viam repererit , qua certus (A) annorum Vrbis conditæ numerus iniri posset.  Sed, vt suo loco disputabitur, non magis constabat Varroni de initiis Vrbis, quam Græcis de anno excidij Troiae.  Nam ea demum est vera demonstratio, quæ cogit, non quæ persuadet.  Soli sacri libri supersunt, ex quorum fontibus certa temporum ratio hauriri possit.  Sed omnis temporum cognitio inutilis est, nisi certa epocha in illis deprehendatur, ad quam omnium temporum contextus, tam antecedentium, quam consequentium referri possit.  Nam, vt præclare dixit vetus inter Christianos scriptor Tatianus, apud quos temporum notatio non cohaeret, apud illos neque veritatis & fidei historicae ratio vlla constare potest.  Quod si aliquis sacrae historiae peritissimus, hoc est, qui intervalla rerum gestarum (B) nobilissima certissimis ratiociniis ex Mose, & reliquis sacris Bibliis explorata habeat, nihil tamen ex illis ad certam epocham historiae Græcæ, aut Romanæ referre possit: quodnam adiumentum is ex eiusmodi diligentia ad ferre potest aut sibi , aut studiosis rerum antiquarum?  Nam omnis cognitionis finis ad vsum aliquem spectat, quem si ex medio literarum sustuleris, ingratus est omnis labor & opera, quæ cunque in omne studium impenditur.  Eiusmodi est Iudæorum scientia, qui in ratiociniis quidem sacrorum temporum colligendis tantum studio & diligentia consecuti sunt, vt proxime a veritate abesse dici possint: sed dum nullam aut saltem deprauatam rerum exterarum cognitionem tenent, multum errant, quod sine externa historia sacram tractare (C) aggrediuntur.  Venio ad nostros, recentiores dico, qui hodie summo cum fructu, sacræ, Græcæ, & Romanæ historiæ tempora digesserunt.  Ij heroica virtute chronologiam negligentia & contemtu maiorum intermortuam ac sepultam, è tenebris & obliuionis silentio quotidie eruere conantur.  Certe meum semper iudicium fuit, eam rem maiore cum laude ab illis restitutam, quam ab antiquis proditam fuisse.  Nam non solum pleraque in ratione temporum pristinæ integritati reddiderunt, sed & longe meliora effecerunt.  In multis tamen iudicium, in quibusdam etiam diligentiam requiro neq; enim dum verum adepti sunt.  Argumento fuerint omnium; quotquot de his rebus tractarunt, dissensiones vt inter tot millia Chronologorum vix inter duos de eadcm re (D) conueniat.  Quanta adhuc contentione de Septimanis Danielis, de initio, medio, & fine earum velitantur? Tamen nihil plane eorum, quæ volunt, assecuti sunt.  Ab eorum lectione incertior atque indoctior sum, quam dudum. Quis vnquam eorum veram epocham Exodi Hebræorum; quis, quod pudendum est, verum annum natalis Dominici odoratus est?  Ecce trita, obuia, vulgaria, vt nobis videtur, ignoramus, & remotiorum ac reconditiorum indicium promittimus! Quis eorum Danie
