DE EMENDAT. TEMPORVM LIB. I. 21

(A) computis nationum annalibus, de quibus librum singularem ad calcem operis adiiciemus, non tanquam appendicem, sed partem vnam operis nostri.  Quis igitur sit vsus characteris temporum, docet nos Dionysius ex Ephoro, qui cum annum excidij Troiæ ex Olympiadum epocha notare non posset, cum is casus aliquot seculis antiquior sit prima Olympiade, dixit id accidisse eo anno Attico, quo viginti [Greek] zἐιίίω ημάςαι [/Greek] annum explebant.  Statim peritis anni Attici subolebat, quo anno id accidere potuerit.  Sciebant enim quoties in quanto interuallo annorum id fieri posset.  Exemplo Ephori aut Dionyfij erit nobis character excogitandus, quo animus anceps in triuio constitutus quæsitum ad fontem manu deducatur.   Erit igitur primum (B) totius instituti nostri fundamentum annus Iulianus, quem fingimus ante multa millia annorum fuisse.  Characteres vero illi duos dabimus, cyclum Lunæ Dionysianum, cuius hic est annus XVIII. & cyclum Solis Iulianum, cuius hodie annus VII currit. Tertium etiam, vbi ratio temporum patietur, Indictiones non aspernabimur.  Nam qui his characteribus semel vti institerint, illi, quæ sit constantia,& fides illius methodi pulcherrimæ in ratione temporum, experientur. Si quis hoc anno Christi 1594 incertus, quot annos natus sit, tamen & maiorem se quadraginta nouem annorum,& minorem quinquaginta sex sciat, is imitatur imperitiam Chronologorum Græcorum, qui circiter illius, & illius regis tempora illud, & illud accidisse dicunt, annum (C) vero certum non definiunt.  Sed cum idem adiicit natum se Nonis Augusti, feria quinta, is addit characterem certum & indubitatum, quales sunt viginti [Greek] aêvfiaj fiuígou [/Greek] Ephori.  Nam feria quinta non potuit incurrere in Nonas Augusti, nisi cum litera Dominicalis est C. Ante 49 autem annos id accidit anno Domini 1540, cyclo Solis nono.  Itaque hoc characterismo constantissime affirmamus eo anno hominem natum,& proximis Nonis Augusti Iulianis illi quinquagesimum quintum natalem initurum.  Idem vsus cycli Lunaris, adhibita castigatione, vt a prima Olympiade, ad annum Domini 1400, tot dies neomeniis adhibeas, quotics 304 annos reperies. Exemplum hic est annus a prima Olympiade 2370.  In quibus annis septics reperitur (D) numerus 304. septem igitur dies neomeniis hodiernis adiiciendi. Verbi gratia, anno primo cycli epactae sunt XI. nouilunium Martij XVIII. additis VII. diebus, nouilunium, vel potius coniunctio luminariumerat in XXV.  Martij anno quarto ante primam Olympiadem, aut quintodecimo post eandem primam Olympiadem, & deinceps ad 304 annos. Sed ab hoc saeculo nostro post 150 annos minuendæ erunt neomeniæ totidem diebus, quoties 304 anni reperientur post annum Christi 1700. & fortasse citius.  Sed quia nullam epo-

