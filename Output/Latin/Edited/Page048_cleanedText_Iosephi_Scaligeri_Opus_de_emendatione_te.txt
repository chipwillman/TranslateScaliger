XXX PROLEGOMENA.

complerentur anni septuaginta ab Ieremia determinati.  Quod proculdubio verum est. Nam finis desolationis est septuagesimus annus: initium vero intra illos, non ab illis. Nam tametsi terra septem tantum annos, aut vnum annum cessasset, tamen sequeretur, quod hic dicitur, quandiu desolata fuerit, cessasse:& quidem cessasse, vsque ad septuagesimum annum ab Ieremia determinatum.  Quid verius, quid simplicius, quid clarius hac interpretatione?  Sane ex his non colligitur, cessasse septuaginta annos, sed cessasse, quandiu desolatio durauit: durauit autem vsq; ad tepus ab Ieremia definitum, cuius temporis initium aliud est ab initio desolationis.  Huic simile, imo prorsus idem genus loquendi extat eodem capite, comate io. Ioiachin cognomento Iechonias regnauit menses tres, dies decem.  Tamen ibi dicitur: Anno vertente, Rex Nabuchodonosor misit, & deportatus fuit Babylonem.  Decimum diem mensis quarti vocat annum vertentem. Nimirum ille annus aliud habet initium ab initio regni Iechoniæ, cum tamen & anni & Regis Iechoniæ idem finis fit. Sic initium septuaginta annorum aliud ab initio desolationis, cum finis septuagesimi anni, & desolationis idem sit.  Neque sane vllus alius sensus hinc elici potest.  Et ita in eodem capite duo loci similes alter alteri prælucet: quæ locorum duorum collatio mirifice sophisticam obiectionem retundit.  Sed isti boni interpretes verbum diuinum pro pila habent. & profecto aliquid noui, vt dixi, pariet tam portentosum commentum.  Audite ergo [Greek] & & 4nuάτε [/Greek].  Annus capti Iechoniæ est XXVI Nabopollassari, vt supra demonstratum est. Annus igitur excidij Hierosolymo rum & euersionis templi, est 36 Nabopollassari, qui erat 158 a Thoth Nabonassari.  Ergo septuagesimus annus ab excidio templi erit 227 ab eodem Thoth Nabonaffari: qui est secundus Darij filij Hystaspis, testibus obseruationibus Babyloniorum eclipticis apud Ptolemæum, nonus autena decessu Cyri.  Quare hoc modo Cyri annus primus, quo soluta captiuitas, conuenit in annum nonum post eius obitum, vt volunt acuti homines, præstantissi mi interpretum, & sacrorum Bibliorum hierophantae, qui septuaginta dicunt esse octaginta.  Tantæ molis erat oftendere septuaginta annos esse octaginta, vt aliquis Rex nono anno post obitum suum edicta faceret.  Non igitur septuaginta anni a desolatione ineundi, sed a seruitute, & ex quo tempore Iudæi tributarius Chaldæis facti. Itaque recte atque his conuenienter apud Ieremiam XXV, II. Omnis terra erit desolata, & vasta: atque omnes illa egentes Seruient regi Babylonis septuaginta ammos. In his non Iudæo stantum comprehendit, sed etiam omnem Syriam. Nam Iu-

