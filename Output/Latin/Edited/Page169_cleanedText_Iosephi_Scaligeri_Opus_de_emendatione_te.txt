DE EMENDAT. TEMPORVM LIB. II. 95

(A) inter autumnum & Xanthicum, & quidem longe ante Xanthicum. Non enim tam repentino ea impetrari potuerunt. Retinuerunt igitur Syromacedones veterem situm embolifmi in mense brumali, qui respondet Posideoni Attico,& Scebat Syriaco. Moses Meredinaeus sacerdos Syrus, inquit Andreas Masius, dixit illum mensem geminum Teboch vocatum. De quo cum scripsissem venerabili & doctissimo viro Ignatio Patriarchæ Antiocheno, mirum quanto risu exceperit tum nomen Mosis  Meredinaei, tum eius sententiam. Masius vero mirifice hallucinatur, cum putat menses Syrorum Christianorum mere Lunares esse. Ait se reperisse scriptum in libris Syrorum, Bar Cepha decessisse anno Alexandri 1224, die XIII Scebat, Sabbato. (B) Sane is erat annus Christi vulgaris 913, cuius XIII Fcbruarij erat Sabbatum. Masius tamen putat & illum annum Christi 914, & Scebat illum Lunarem esse. Vtrumque vero falsum. Haec igitur est epocha Alexandri, quam annos Alexandri Syri Christiani, Arabes vero nunc Terich Alescandriae, nunc Terich dilkarnain vocant, id est ἐποχήν τού δικέρωτος. Alexandrum enim δικέρωτα vocant: quod ita sculperetur in nummis Cyrenaeorum. Porro alibi notamus Syros quidem Christianos hanc epocham ab Octobri incipere, propter situm antiqui Hyperberetaei aequabilis, id est propter κέντρον μεταπωρινόν in VII Octobris fixum. Arabas autem a Septembri, propter indictiones Constantinianas: nisi mauis propter annos Diocletiani, quorum caput a 29 (C) Augusti, ita vt September totum pene Thoth Diocletiani vindicet sibi vtrosque autem nomine Alexandri, quamuis duodecim annis solidis a morte Alexandri caeperit.

(Table1_Page95)
(Table2_Page95)