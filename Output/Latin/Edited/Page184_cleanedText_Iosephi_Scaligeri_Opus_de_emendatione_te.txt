110 IOSEPHI SCALIGERI

duntaxat 354. incipit autem haec nobilissima periodus anno (A) Nabonassari 606, neomenia Thoth, cum Tisri anni 3619 esset 6.18.601. in vltima Epagomenon, sequente neomenia Thoth, feria sexta, sequente septima, 28 Septembris, Æquinoctium autem tunc erat in 26 Septembris, ex obseruatione ipsius Hipparchi, eodem anno. Hoc est verum caput periodi Hipparchcae. in qua neomenia Pyanepsionis Calippici, aut Hyperberetaei noui in vnum conuenerunt cum neomenia Thoth Nabonassari, 36 anno tertiae periodi Calippicae, cuius Hecatombaeon Kal. Iulij, feria secunda, quae cum charactere Pyanepsionis composita dat feriam septimam neomeniæ Hyperberetæi, aut Pyanepsionis inipsa neomenia Thoth, biduo post aequinoctium autumnale. Ab obseruatione Timocharidis, qua coniunctio Lunae cum Spica (B) Virginis deprehensa est, ad obseruationem Hipparchi, qua non solum Lunae coniunctionem cum Spica , sed etiam æquinoctium autumnale indagauit, anni sunt 152, quae sunt periodi Calippicae absolutae duae, cum Timocharidis obseruatio in 36 annum primae periodi, Hipparchea autem in 36 secundae inciderit. Hinc facile fuit obseruare μετάπτωσιον Pyanepsionis Metonici, Calippici, & veri. Edidit & ipse Hipparchus hanc periodum cum parapegmate, ex quo Plinius, & Columella ἐπισημασίας τῶν φαινομένων non raro producunt.

DE PERIODO ARABVM HAGARENORVM.

QVEMADMODVM ex periodo Olympica omnium Graeciae populorum periodos propagatas fuisse priore libro vidimus, ita ex periodo Hagarena omnium Arabiae populorum annos & epochas profectas fuisse , iisdem argumentis probari potest, quibus & de Graecorum annis a nobis disputatum est. Latiffime enim patet Arabum appellatio, quorum vnum nomen , cognomina autem infinita. Sed praecipui sunt Hagareni , & Saraceni Hagareni etiam ab
(Table1_Page110)
