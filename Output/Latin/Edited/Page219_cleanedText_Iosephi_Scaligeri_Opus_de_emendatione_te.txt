DE EMENDAT. TEMPORVM LIB. II. 145
(A) Redeamus nunc ad Turcas nostros , quos diximus iam, anno Hegirae 955 , Christi autem 1548, Nouembris die tertia , feria septima, cyclo solis 17 , Pascha maiusculum celebrasse , neomenia Schevval. Abiectis omnibus 210 de 955, remanet annus 25, periodi 90, cuius Regularis 3 characteri 4 anni 25 Triacontaeteridis adiectus dat neomeniæ Muharram characterem, feriam 7. Schevval autem semper incipit ab eadem feria, qua Muharram. Itaque certa est methodus. Rursus anno sequente 23 Octobris idem Pascha Constantinopoli celebratum, feria quarta, cyclo Solis 18. Adde 3 regulares vnitati anni 26. Redditur feria quarta neomeniae Muharram. Ergo neomenia Schevval feria quarta. Sequentianno Pascha tertio celebratum (B), Octobris 12. feria prima, cyclo Solis 19. character anni 27 est 5. qui cum regularibus 3, abiecto septenario, reddit feriam primam in neomenia Muharram , & Schevval. Denique anno Christi 1560, Iunij 25 , feria tertia , cyclo Solis primo, anno Hegirae 967 , idem Pascha celebratum. Erat annus 7 periodi 120. Regularis, vnitas. character anni 7, binarius. Ergo neomeniæ mensium Muharram, & Schevval, feria tertia. Nicolaus Clenardus, vir ad linguarum cognitiomem & instaurationem natus , scribit ex Africa in quadam epistola sua, anno Dominico 1540, die Sabbathi, quod eo anno in 17 Aprilis incurrebat, fuisse Pascha Muhammedistarum. Videamus, quotus annus Hegiræ fuerit; deinde vtrum Pascha, maiusculum, an minuculum.(C) Anni Christi praeteriti 1539. Dequibusdeduéta radice 621,195, remanent anni Iuliani 917, dies 170. De quibus rursus deduco proxime minores Iulianos 912. Quibus respondent anni Arabici 940, dies 3. Relinquuntur anni Iuliani V, dies 170. Ij anni sunt maiores Arabicis totidem, diebus 54, & ad 170 additi, constituunt annos Arabicos quinque, dies 224. Quibus iunge annos 940, dies 3. consit summa annorum Arabicorum Hegirae praeteritorum, 945, dierum 227. Erat ergo annus currens Hegirae 946, cuius neomenia Muharram incidit in Lunam Maij, cyclo Lunae primo : & fuit Pascha minusculum. Praeterea erat annus sextus decimus periodi 90, cuius regulares 3 appositi characteri 6 anni sextidecimi, relinquunt feriam secundam (D) neomeniæ Muharram, in 18 Maij. Et sane 227 de 365 deductis, remanent dies 138. qui respondent 18 Maij. Rursus secunda feria Muharram apposita characteri Dulchagia dat feriam v neomeniae, octaua Aprilis, cyclo Solis nono. Quare XVII Aprilis fuit decima Dulchagia,& proinde Pascha minusculum,& feria septima. Ita satis probauimus fidem methodi nostrae. Rursus in Chronico Arabico legitur primum certamen Muhammedi fuisse cum hostibus suis, qui legem eius reiicicbant, ad vrbem Mecham;Ramadhan 13, feria 6.
