DE EMENDAT. TEMPORVM LIb. II. 85

(A) demonstrauimus. Nam antiquiorem esse anni Solaris cognitionem apud Graecos, quam putauit Strabo, facile conuincit Romanorum consuetudo, qui propter quadrantem anni prius intercalationem instituerunt, quam vllus Graeculus in Aegyptum peregrinaretur. Verba eius optimi scriptoris huc propterea adduximus, quia ad rem valde pertinere videntur. Ita enim libro XVII de Aegyptiis loquitur: οὖτοι δέ τά ἐπιτρέχοντα τῆς ἠμέρας και τῆς νυκτός μόρια ταῖς τριακοσίαις ἐξήκοντα πέντε ἠμέραις εἰς τήν έκπλήρωσιν τού ἐνιαυσίου χρόνου παρέδοσαν. ἀλλ΄ ἠγνοεῖτο τέως ὀ ἐνιαντος παρά τοῖς ἔλλησιν, ως καί ἄλλα πλείω, ἔως οί νεώτεροι ἀστρόλογοί παρέλαβον παρά τῶν ἐρμηνευόντων εἰς τό ἐλληνικόν τά τῶν ἰερέων ύπομνήματα. καί ἔτι νῦν παραλαμβάνουσι τά ἀπ΄ ἐκείνων όμοιως καί τά τῶν χαλδαίων. Ab Aegyptiis (B) & Chaldaeis accepisse quidem fateor, sed χθές και πρωην, vt vult Strabo: id veronon ego, sed consuetudo ipsa Graecorum refellit. Nam qui certo die τροπάς; sciebant designare, quomodo id poterant sine 365 dierum numero, & quadrantis praeterea accessione? Quare vetustissima est haec ἄῤῤητος καί πατροπαράδοτος de anni Solaris quantitate doctrina. Calippus igitur , siue Callippus (vtrumque reperio) Cyzicenus Mathematicus, cuius Aristoteles in libris primae Philosophiae meminit, cum videret quadrantem integrum Metoni supra rationes Solis abundare in exitu Enneadecaeteridis, atque hinc progressu temporis magnam turbationem in anni statu consequi, animum ad anni emendationem appulit , rem pulcherrimam aggressus. vt non minor illi (C) laus ex castigatione, quam Metoni ex inuentione accesserit. Sciunt enim omnes studiosi, quanto in pretio eius periodus fuerit, saltem quibus Ptolemaeus notus sit. Sed non meliore iudicio de periodo Calippi, quam de Metonis Enncadecaeteride, pronuntiarc solent. Quia, inquiunt, in quatuor annis vnus dies de ratiociniis Solis resultat ex quatuor diei quadrantibus consurgens, propterea cyclus Lunaris quadruplicandus, vt Solis ψηφισμοί cum illis Lunæ congruant : cum hoc interuallo tam Solis, quam Lunae motus emendationem, qua vix exactior haberi possit, sortiantur. Nihil magis a vero alienum legere memini. Quid est aequatio Lunae cum Sole? Est eo epilogismos Lunae deducere, vt nulli scrupuli, si fieri possit; sin aliter, vt saltem quam (D) paucissimi Lunari ratiocinio reliqui fiant. Quo pauciores igitur Lunae relinquentur scrupuli, eo praecisior erit aequatio. Contra, quo maior summa scrupularia, eo longius aequatio abscedit a vero. Maxime praecisa aequatio Lunae cum Sole fit in nouemdecim annis Solaribus Iulianis. Et tunc minor est Lunae epilogismus Solari hora 1.26.'56." 40."' Hic est excessus Solis supra Lunam in diebus 6939, horis 18: qui sunt anni nouemdecim Iuliani. In quatuor itaque cyclis excessus Solis supra Lunam erit horarum 5.47.'46."40."' Non igitur praecisior
