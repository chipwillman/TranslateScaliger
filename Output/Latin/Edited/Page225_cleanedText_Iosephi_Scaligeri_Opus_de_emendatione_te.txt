DE EMENDAT. TEMPORVM LIB. II. 151
(A) est, eorum cyclum merum Iudaicum fuisse, & de periodo Alexandrca Iudaeorum peti solitum. Porro perperam scribit Epiphanius , τεσσαρεσκαιδεκατίτας gloriari solitos se compertum habere ex Actis Pilati , Christum passum fuisse VIII Kalend. Aprilis. cuius opinionis fuit Augustinus. Sed qui hoc potuit ? cum neomenia Nisan incidat in 12 Martij, quoties 25 Martij est 14. Nisan. Atqui aeuo illo hoc non potuit contingere nisi cyclo 13, idque in anno Hagareno, in annis 19, 38, 57, periodi. Atqui tunc Iudaeorum neomeniae vno die tardiores erant propter προέμπτωσιν. Non igitur potuit accidere. Quod si cyclo 13 passus esset Christus, duos tantum annos praedicasset : quod est absurdum, quamuis id multi Patrum crediderint, & (B) scriptis prodiderint. Eiusmodi plura extant apud illum eruditum Patrem, & alios veteres, praesertim Eusebium : quae sane cum delectu sunt legenda.
DE OCTETERIDE
ET
TESSARESDECAETERIDE PASCHALI.
ERRORES in celebratione Paschatis, item dissensiones, quae ex hoc fonte in Ecclesias deriuatae sunt, non ex solis Quartadecimanis propagati sunt, sed a diuersis cyclis Lunae. Nam fuerunt, (C) qui Octaeteridem vsurparent ex syzygiis Philolai , quae fuerunt vndetricenum dierum cum semisse. annus autem Lunaris ex illis constitutus erat dierum 354 praecise sine vllis appendicibus horarum, aut scrupulorum. Octo huiusmodi anni communes erant dierum 2832. Quibus accedebant embolimi menses tres τριακονθήμεροι. Summa dierum Octaeteridis Paschalis 2922. Iam octo anni Iuliani cum quadrantibus totidem dies efficiunt. Hinc putarünt praecifam ἀποκατάστασιν fieri. Sed haec Octaeteris solido biduo deficit a vera Lunari : Est autem mera Octaeteris Cleostrati , vt supra demonstratum est. Quare non mirum, si propter errores , qui hinc sequebantur, factum , vt faepe rixae & tumultus suborirentur. Meminit huius (D) Octaeteridis Ecclesiastica historia, item Epiphanius contra Audianos. Sed non melior Tessaresdecaeteris, quam non solum, vt probam & legitimam adducit idem Epiphanius, sed Iudaeos non aliam rationem in anno Lunari sequi vult, quam illius Methodum. Verba eius de Iudaeis haec sunt : προσττιθέασι γαρ τῶ σελλεναίκω δρόμω μετά τάς τριακοσίας πεντήκοντα τέοσταρας ἡμέρας καί ἄλλας κατ΄ ἔτος τέσσαρας ὤρας, ως εἷναι ἐις τά ἔτη ἡμέραν μίαν. Manifesto intelligit horas , quantarum duodecim est τό νυχθήμερον. At falsum erit
