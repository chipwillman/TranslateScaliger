PROLEGOMENA. XV.

Quis aliter potest demonstrare? Iam a conditu rerum, ad exodum, anni sunt absoluti 2452 cum mensibus sex ab autumno, anni vero absoluti 2453 a vere.  Sed ante Exodum initium anni putabatur ab autumno,& eodem initio in tempus veris translato, tekupha tamen, hoc est finis anni Solaris manfit in autumno, circa quam tekupham Deus [Greek] rlu) cxlu ovy%aw [/Greek] celebrari præcepit.  Igitur vbi initium anni ab ultima antiquitate fuit, inde & rerum quoq initium repetendum, quod quidem a nobis factum, damnata priori sèntentia, quæ initium rerum statuebat in vere.  Reliqua pete ex capite de conditu rerum, Praeterea, quibus annus Lunaris in vsu est, illis commodius initium,& rationibus Tropicis conuenientius ab autumno, quam a vere, vt Iudæis propter [Greek] orluor){dw [/Greek], & Pascha. Nam si annum nostrum caelestem admitterent,& hoc vnum cauerent, vt [Greek] oxlwoTvyio [/Greek] citima sit in secunda Zygonos, semper citimum Pascha esset in neomenia Krionos quia interuallum a neomenia Zygonos, ad neomeniam Krionos, est semper 178 dierum, vno die plus, quam a scenopegia ad Pascha.  Anni Sabbatici caussas iam reddidimus,& verum annum sabbaticum a Iudæis hactenus obseruari demonstrauimus, initio hebdomadum sumpto, non vtique a defectu Mannæ, quod fanatici quidam,& veritatis hostes faciüt, sed a 48 anno Exodi, ex capite XIIII Iosue,& rationibus doctorum Hebræorum, qui dicunt septem annos [Hebrew] via?, [/Hebrew] id est, subiugationis terræ, septem [Hebrew] pi\n [/Hebrew] fuisse, id est, diuisionis quod rectissimum est: ideoq; hebdomadem primam diuisionis, non subiugationis procedere in numerum.  An potuit annus sabbaticus esse ante agrorum culturam?  Furor est aliter putare. Tamen non defunt, non deerunt, qui solo contradicendi studio, vt sapere videantur, aliter statuent: quibus per me non solum hoc sacere, sed etiam nos irridere licet; quandoquidem veritas apud illos nullo in precio est.  Vnde nata sit diuersitas epochae excidi Ilij, cum alij 407 annis, alij 405, eum casum antiquiorem prima Olympiade statuant, aperuimus ex doctrina anni Attici, cui acceptum referimus quicquid eximium ex alta obliuione eruimus.  Veram sententiam Eratosthenis esse deprehendimus, quæ illam cladem coniicit in annum 407 ante caput primæ Olympiadis: eiusque veram diem in anno Iuliano often dimus.  Primam autem Olympiadem ex doctrina itidem anni Graeci XXIII die Iulij celebratam fuisse ante nos aperuerat nemo.  Et tamen quidam Simioli tanquam rem vulgatam in suis vanidicis Chronologiis retulerunt cuius rei cognitionem vnus Pindarus, quem illi neq; uiderunt, neq; norunt, nos docuit. Quemadmodum autem Olympia, ita etiam Karnia plenilunio celebrata fuisse, libro primo, capite de periodo Laconum

