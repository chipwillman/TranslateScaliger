XII PROLEGOMENA.

Certe mos est vti epocha, quæ omnibus& nota &in vsu sit. Quare igitur epocham producit, neque plebi notam, neque in vsu positam?  Sed quid ea epocha opus in Babylonia, inter deportatos?  Nugae Iudæorum, nugæ sunt istæ, & hallucinationes doctorum, qui eos sequütur.  Quare eruditiores Iudæorum, huius absurditatis& nugatoriæ caussae conscij, his ineptiis explosis, dicunt, illum annum non a libro inuento, sed Iubilei fuisse tricesimum.  At hoc est litem lite decidere. Nam, quomodo Iudæi annos a Iubileo putarent, qui Iubilea numquam usurparunt?  Annos quidem Hebdomadis notant, vt initio XXVIII Ieremiæ mentio anni quarti septimanæ : Initio regni Sedekia, anno quarto.  Rursus mentio anni primi,& secundi in annis XIIII, & XV Ezekiæ, apud Isaiam XXXVII, 30.  Sed notationem per Iubilea, imo ne Iubilei quidem mentionem, nusquam, nisi in lege, reperies.  Præcepta fuit tantum, non recepta Iubilei obseruatio.  Sed quæ hæc plumbea Iudæorum sententia a XVIII Iosiae Iubileum putare?  Iubilea putantur a primo anno hebdomadis, non a septimo. At XVIII Iosiae fuit septimus septimanæ, non primus.  Quare, si a Iubileis annos putare mos esset, fuerit hic annus non vtique tricesimus, sed vnde tricesimus Iubilei, a XVIII, non a XVIII Iosiae. Denique is erat annus 862 ab excessu Mosis, 855 a diuisione terræ siue [Greek] *%£%a%. [/Greek]  Ergo fuit vicesimus secundus, non vnde tricesimus Iubilei. En quot errores locus præpostere sumptus nobis peperit. Cum igitur neque a libro legis inuento, quod est absurdissimum, ncque a Iubileo, quod est falsum dupliciter, ille tricesimus annus putandus sit; sequitur, quod negari non potest, a quodam rege tunc imperante putandum esse.  Nam deportati &captiui inter victores, qua epocha vti possunt, nisi victoris?  In Palaestina, cum aliqua esset Iudæorum Respublica,& Ecclesia bene constituta, Iudæi cogebantur vti anno Alexandrea dominorum Seleucidarum: quanto magis Chaldæorum, in media Chaldæa, nullis legibus, nulla Republica, nulla Ecclesia.  Nehemias initio libri sui ita scribit: accidit mense Casleu. anno vicesimo, cùm eßem in castro susan.  Si alibi non expressisset se de vicesimo anno Artaxerxis loqui, haud dubie aliquod Iubileum hic commenti essent inepti Iudæi, &inepti quidam hominum nostrorum sequuti essent.  Eodem quoq modo loquitur Ezekiel anno tricesimo, non adiecto regis nomine. Quid enim opus erat in Chaldæa? Duo ergo Reges fimul imperabant, Nabuchodonosor, &ille, qui iam tricesimum annum currentem imperabat. Quisham Rex, obsecro, potuit tricesimum annum in regno agere, cum iam Nabuchodonosor tertium decimum regnaret?  Non alius igitur fuerit, præter Nabopollassàrum patrem Nabuchodonosori, quod verum est. Nam XXIX solidos annos imperauit,
