148 IOSEPHI SCALIGERI

1594. syzygiae Septembris congruit neomenia prima anni Indorum (A) 1690. Ex epilogismo Arabico debebat esse feria VI in VI Septembris. ex epilogismo autem superioris Tabulae, siue Iudaico, qui idem est, debuit contingere feria v, Septembris quinta. Sed primus Muharram Indicus incidit in feriam VI, Kal. ipsis Iulianis, vtique citius vno die, quam aequum erat. Igitur eandem periodum esse oportet annorum Indicorum & Arabicorum : siquidem amborum eadem feria sexta est initium. Abiectis omnibus 210 de 1690, remanet decimus annus, cuius character vnitas cum 2 charactere primae Triacontaeteridis compositus dabit feriam tertiam anni Indorum propositi 1690, Septembris 3. Sed quia coniunctio primi Muharram Iuliani incidit in Sabbatum, propterea addatur vnitas. Tunc esset (B) neomenia anni 1690 in quarta Septembris vno die citius, quam Tisri Iudaicus. Caussa est, quod in annis Arabicis 1690, tot 12/1080 omittuntur de rationibus Lunae, quot anni praeterierunt. Ductis igitur annis praeteritis 1689 in 12, fiunt horae 18, 828. hoc est fere 19 horae. Proemptosis igitur fere vnius diei facta est in periodis Arabicis, a Kal. Ianuarij Iulianis, ad hanc vsque diem. In 2160 enim annis Arabicis, iufta vnius diei fit προέμπτωσις. Propterea, vt dixi, studiosiores Muhammedani, siue Mussulmanin vtuntur epilogismis iis, quos habes in Tabula proposita, vt manifesto extant in meo Kalendario Persico: in quo menses duodecim positi sunt primo ordine, sed cum epocha. Nam primi mensis character est 4, 1, 86. Reliqui vndecim (C) per adiectionem 1, 12, 793. hoc est vnius syzygiæ compositi sunt. Secundo ordine sunt viginti anni expansi. Sed primi character est 1, 2, 160. Deinde reliqui 19 per adiectionem 4, 8, 876, qui est character vnius anni, crescunt. Tertio ordine sunt anni collecti per 3, 8, 240 crescentes, qui est character viginti annorum Arabicorum. Sed primi anni character est 5, 14, 586. Ita & menses & anni tam expansi, quam collecti habent Radicem suam. Quod sane mirum est : cum vna epocha, siue, vt vocant, Radix, satis sit cuiuis annorum collectioni quantumuis immani. Haec ego non intelligo, quemadmodüm multa alia, quae sunt in eo calendario. vt neque id, quod magis miror, nempe quod in Calendario anni sempcr digesti sunt per 19, isque (D) annorum numerus vocatur ساطها hoc est periodus Lunaris. Sed anni illi, quorum primi character est, 5, 14, 586, quique per adiectionem viginti annorum crescunt, vocantur quoque ساطها. quasi tam XX. anni, quam XIX sint periodus Lunae. Haec ego illis, qui meliore ingenio sunt, inuestiganda relinquo. Est autem Kalendarium illud impeditissimis charactcribus exaratum, vt non nisi peritissimos admittant.
