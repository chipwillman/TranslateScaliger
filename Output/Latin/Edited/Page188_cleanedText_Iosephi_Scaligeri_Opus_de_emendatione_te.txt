114 IOSEPHI SCALIGERI

228, relinquuntur anni periodi: qui, si excedent 76, pertinent ad (A) secundam periodum Calippicam; qualium tres constituunt totam periodum Hagarenam : si excedant 152,  reliqui pertinent ad tertiam Calippicam periodum, vt alibi quoque ostendetur. Propositus esto annus Christi 1597, in quo volo scire cui mensi Iuliano congruat Muharram Hegirae. Adiectis 311, vt praeceptum est, & abiectis octo periodis magnis, relinquuntur anni 84, hoc est, annus octauus periodi secunde Calippicae. Sub Titulo secundae periodi, & laterali anno octauo, occurrit mensis vernalis Hagarenus Sahaben XIII Martij. Muharram est sextus a Sahaben. Ergo sextus mensis Iulianus a Martio, hoc est, Augustus, vindicat mensem Muharrapm. Proinde Muharram anni Christi 1597 incipiet mense Augusto Iuliano, conueniens in Elul Iudaicum. (B)
DE PERIODO SAMARITA
NORVM.

PERIODVS, cuius antea exemplum dedimus, potest deduci ab anno primo Seleucidarum, nimirum a vere sequente, quanquam neomeniae anticiparint vnum diem. Sed dedita opera hoc secimus , vt ratio annorum cum reliquis nationibus conueniret. Prima, vt puto, aut celeberrima mutatio incidit in initium Herodis Magni, hominis Idumaei, qui cum regnum a Romanis accepisset, eorum quoque annum amplexus Iudaeis edicto publicauit , annis 38 (C) ante epocham Christi vulgarem, cyclo Lunae primo, anno Iuliano septimo, periodi Hagarenae quadragesimo quinto. E cuius regione neomenia Giumadi posterioris incidit in 25 Martij, vbi aequinoctium statuerat Caesar. Quanquam vero minime dubium est, multis nationibus in vsu periodum Hagarenam fuisse : earum tamenduae praecipuae sunt, quarum rationobis habenda, Samaritana, & Indica. Quod igitur Samaritani periodo Hagarena vsi sint, fidem fecerit appellatio Arabica mensium Lunarium, manifestum veteris anni Hagareni argumentum, & praeterea periodus 2I0 annorum Arabicorum, qua vtuntur. Duplex illis annus est : Ciuilis Solaris Iulianus a 29 Augusti incipiens , quod est caput anni Aegyptiaci : Item Ecclesiasticus (D) Lunaris a syzygia verna, Menses prorsus ad numerum dierum Iulianae formae descripti, cum appellatione veterum mensium Iudaicorum: quorum primus Elul, a 29 Augusti, vt dixi, triginta dierum, vt September noster. secundus Tisri a 28 Septembris vnius & triginta dierum , vt October Iulianus: & ita deinceps. Mensis primus Ciuilis vernus Adar a 26 Februarij: cuius mensis Lunaris semper dicitur 
