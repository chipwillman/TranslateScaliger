28 Iosephi Scaligeri

Quod ne veteres quidem explicarunt. Nam qui Olympiadem meram (A) Lunarem constituunt, fortasse venia digni sunt, cum Censorinus ob diem ex quadrantibus quarto quoque anno excrescentem, quod Roimani bisextum vocant eam institutam scribat: quasi vero Olympias, quam ex duabus Trieteridibus Lunaribus constare facit, etiam Solaris fuerit. quod perspicue falsum est.  Nam vna Olympias sola nunquam cum Solis rationibus congruit, sed potius duæ : quæ quidem iunctae Octaeterida constituunt. de qua nunc dicendum.  

DE OCTAETERIDE.

QVI primus Tetraeterida instituit, hoc vnum duntaxat spectauit (B), vt primus eius mensis incideret in verum mensem Lunarem, propter Olympicum agonem, qui semper fiebat in XV mensis, plenilunio.  Sed hoc illi ad perfectionem deerat, nempe vt etiam cum Sole congrueret.  Atqui id intra Tetraeterida contingere non potest, vtquæ dierum sit duntaxat 1447: accedente nimirum mense embolimo : Solaris vero Tetraeteris sit dierum 1461.  Differentia dies XIIII, Esto novilunium in XX Martij, quando epactæ sunt XI.  Post quartum annum epactæ erunt XXV. Novilunium VI Martij.  Differentia vtriusque nouilunij, dies XIIII. vt autem duæ Tetraeterides ad pristinam epocham reuocentur, opus est intercalatione.  Nam si, vt iam statuimus, primi anni epactæ fuerint XI, noni anni epactæ erunt IX, quæ conuenient vicesimæ secundæ Martij.  Ita interuentu embolismi annus summouebitur in pristinum situm.  Nam absque embolismo foret, neomenia noni anni deprehenderetur in XIX Februarij; ta fere semper mensem civilem plenum alternis Tetraeteridibus intercalabant, quod interuallum nos quidem Octaeterida vocauimus.  Nam certum est, nullam eiusmodi æquabilium annorum Octacterida institutam ante Cleostratum, qui primus omnium æquabilem Octaeterida cum Lunari comparauit: & postea Calippus decem & nouem Tetraeteridas, quæ quidem sunt anni 76, cum totidem annis Lunaribus, quorum viginti octo erant embolimaei, comparauit : idque tempus iustam anni & Lunæ periodum esse iudicauit, vt suo loco dicetur.

DE MENSIBVS ATTICIS.

ANTE QVAM annorum Græcorum, præsertim Attici, methodum aperiamus, quam ne in somnis quidem odoratus est Gaza,
