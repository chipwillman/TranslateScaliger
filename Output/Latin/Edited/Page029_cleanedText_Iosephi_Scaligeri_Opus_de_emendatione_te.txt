PROLEGOMENA. XI

cyclo Solis XXII, Lunæ III. Additis 907 annis absolutis ab Exodo, annus 4121 periodi Iulianæ fuerit is, in quo excidium templi contigit: qui est quartus Olympiadis 46, uterat propositum.  Sed &post Olympiadem 46 ponendum esse casum Sedekiae ita probabimus, Amafis rex Ægypti, postquam regnasset annos 55, obiit circiter annum 7 Cambysis, anno ante excessum ipsius Cambysis, hoc est, anno 225 Nabonassari.  Nechao interfectus est a Nabuchodonosoro anno quarto Ioiakim regis Iuda, Ieremias XLVI, 2. Post eum regnauit Psammitichus annos VI. Cui Aprias, cuius meminit Ieremias XLIIII, 30, succedit. Is post XXV annos relinquit regnum Amasi.  Summaannorum a cæde Nechaoad obitum Amasis, anni 86,qui deducti de 225, relinquunt annum Nabonassari 139, quartum Ioiakim Regis Iudæ, primum Nabuchodonosori.  Ergo Sedekias captus anno 158 Nabonassari, qui erat tertius 47 Olympiadis.  Idque verum esse postea validissime demonstrabimus.  Diodorus Siculus, auctor omnium  Græcorum certissimus, attribuit, LV annos Amasidi. reliquos Apriæ & Psammatichi habemus ex Herodoto .Temere igitur, & imperite faciunt, qui casum Sedekiæ antiquiorem illo tempore constituunt :  neque his cassibus sese explicare poterunt, quantumuis sua commoueant sacra, vt Plautus loquitur.  His valide demonstratis, & licentia chronologorum intra aliquos fines summota , quos amplius migrare non possunt, ad origines ipsas penetremus. Sed prius vt in Mathematicis cócessa quædam , aut quæ negari non possunt, assumuntur, ita & nobis quoque faciendum.  Tempora &initia Regum Babyloniæ a Chaldæis notata in obseruationibus eclipticis, quæ reiicere &damnare extremæ impudentiae &inscitiae est: item, eorundem regum initia& tempora a Beroso Chaldæo, qui minus quam tribus sæculis post illos vixit,& qui quae Actis ac fastis Babyloniorum publicis continebantur, ignorare nó potuit; hæc, inquam, non tantum tãquam vera haberi postulamus, sed etiá, qui aliter putant, tanquam indignos censeri, qui aut audiri a nobis mereantur, aut vllas literas attingant, aut aliquem locum inter doctos habeant.  Tricesimum annum, cuius initio Prophetiae suæ meminit Ezekiel, quique capti Iechoniae quintus erat, Iudæi inepti deducunt a libro legis reperto, anno XVIII Iosiae Regis.  Quis vnquam a libro reperto vllam æram, aut edicto Iosiae institutam, aut a Prophetis vsurpatam legit?  Si tanti erat illa temporis nota, quare eam nö usurpat Ieremias, qui tâ accurate annos Regum Iuda Iosiae, Ioiakim, Iechoniæ, Sedekiae notare solet?  Capite XXV, quare dicit anno quarto Ioiakim, cum dicendü esset vicesimo secundo a libro inuento? Esto, cur Ezekiel dixit tricesimo, non tricesimo a libro inuento? qui tamen dixit anno quinto deportationis Regis Ioachin.

