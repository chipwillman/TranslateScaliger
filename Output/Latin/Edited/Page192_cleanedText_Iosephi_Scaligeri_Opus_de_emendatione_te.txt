118 IOSEPHI SCALIGERI

ram Lunari, hoc anno neomenia Muharram caepit a feria quarta, quae (A) tamen in mense Paschali reiicula est in ratione Iudaica. Rursus pleni & caui menses non alternant. Nam Muharram & Sephar pleni, vter que autem Rabie est cauus continuo, vt ambo Giumedi sunt & ipsi continenter pleni : Regeb autem & Sahaben caui. Reliqua de hoc anno alibi dicentur.

DE ANNO ARABICO SOLVTO
EPOCHAE IVLIANAE.

QUINTNS Curtius de Indis loquens libro viii ita scribit: Menses in quinosdenos descripserunt dies. Anniplcna spatia seruantur. Lunae cursu notant tempora, non, vt plerique, cum orbem (B) sidus impleuit, sed cum se curuare caepit in cornua: & iccirco breuiores habent menaes, qui spatium eorum ad hunc Lunae motum dirigunt. Haec Curtius. Sane verum est breuiores menses esse , quam aliorum, cum quinisdenis tantum diebusconftent. Sed quomodo a Luna corniculata, si non etiam a plenilunio alternatim? & si a plenilunio, quomodo constant ea, quae dicit, non abeo tempore putari, cum impleuit orbem sidus? quid enim aliud est; quam a plenilunio? Rursus, si quinideni dies mensi attribuuntur, quomodo constanter seruabitur ille numerus, vt tandem rationes Lunae non labascant, siquidem Lunares menses alternis pleni & caui ? De his rebus ita temere etiam doctissimi (D) veterum pronunciare solent. Si igitur semper a Luna corniculata, ergo menses non quinis diebus, vt perperam scribit auctor alioquin facundissimus, sed tricenis & vndetricenis alternatim constabant. Et sane ὀ μακαρίτης Ignatius Patriarcha Antiochenus, vir eximiae doctrinæ & probitatis, scribebat olim mihi Indos & Sinas annum ad lunae cursum describere, eorumque neomenias putari سن روية الهلال, id est, ἀπό τῆς φάσεως φεγγαριου. Augustiniani Monachi, qui primi omnium Europaeorum annis supcrioribus certa de regno Sinarum reportarunt , scribunt Sinis ( quos ineptissime omnes Hispani Chinas vocant) omnes neomenias festiuas esse , in eisque exercitum semper recenseri & lustrari: initium vero anni esse a neomenia Martij; (D) item eo anno, quo ipsi fucrunt in Sinarum regno , qui putabatur a Christo 1575 , neomeniam fuisse in III Septembris. Denique plenilunia illis omnia sacra esse, in eisque epulas publicas celebrari. Itaque eodem anno 1575, XX Augusti se splendidissimo epulo acccptos, quod ea dies sacrata esset plenilunio. At non solum Sinae, sed & reliqui omnes tam Indi, quam supra Indiam , mensibus Lunaribus tempora sua describunt, vt Iaponenses, de quibus Aloisius Froes Iesuita
